<html><header><meta charset="utf-8"><title>賭blog日記：物極必反還看雷丁 - 蘋果波神</title></header><body><h1>賭blog日記：物極必反還看雷丁 - 蘋果波神</h1><p>12/11/07.....<br>天晴</p><p>最新動態<br> 近年英超強弱懸殊格局明顯，弱隊遭遇大屠殺場面越見頻密，今晚出賽嘅雷丁喺今季走勢，套用馬圈術語正患上「第二次出賽併發症」。<br> 雷丁今季失去離隊的「雙薛」薛維爾及薛琦鉉，防守力即大幅減弱；該隊上季以青春班取得令人意外的第8，今季季初即現形，有降班可能，領隊郭甫明年1月時若不補入有份量球員加盟，回降英冠兼中途被炒機會甚大；但相信一眾長追呢隊波開入球大嘅波友，已笑逐顏開。今晚佢哋要硬撼阿仙奴，上季對賽已淨吞4蛋，即使該場有入波嘅亨利（已離隊）及尹佩斯（正養傷）不在今晚陣中，但班小虎隊儲咗火成個禮拜，對手連中堅杜比利都有傷，我儲咗成兩個禮拜嘅子彈，今晚要盡情發放。<br> 弱勢已成，反底難度甚大，只見英超打比郡、巴甲阿美利加納泰同日職FC橫濱變咗美味魚腩；名牌如拜仁及熱刺嘅捧場客，亦叫苦連天。幾位友人上個禮拜笑我睇淡恒指會跌至兩萬六，我現為有機會買貨而暗喜。<br>  http://hk.myblog.yahoo.com/footballexperts/ <br> 逢周一至五見報<br> <br> 蘋果波神<br> 股市大旺，英超盛世，大家齊來贏多啲！</p></body></html>