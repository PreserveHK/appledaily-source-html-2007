<html><header><meta charset="utf-8"><title>iCrystal平打Toywatch　梳打愛加Bling</title></header><body><h1>iCrystal平打Toywatch　梳打愛加Bling</h1><p>美少女廚神JJ賈堯晨，繼《美女廚房》後，早前又變身為味之天使的梳打。飲飲食食背後，每個女孩都愛打扮，原來JJ勁愛BlingBling閃物，今回遇上用施華洛世奇（Swarovski）水晶，BlingBling聲追打Toywatch的NewYork品牌iCrystal，即時愛不釋手，上演一幕梳打加Bling。<br><br>記者：陳諾堯<br>攝影：陳盛臣</p><p>全黑襯Bling錶</p><p>要閃就要有襯托，踏入秋冬，穿着深沉顏色，襯閃石Bling錶效果就最好。</p><p>水晶變Ice</p><p>膠錶潮流勢不可當。Toywatch掀起的平價膠錶潮流，用鮮艷顏色、鑲上水晶，玩Rolex錶款，結果大受歡迎，結果同時出現風格類似的Vabene，跟風者亦不絕。說Toywatch玩平價，但點都要千多二千多元，iCrystal卻玩得更平，一枚膠錶，千元樓下已有交易，可謂比Toywatch更Toy，專打少女市場。品牌中的「I」字原來是「ICE」，冰？其實係指水晶，事關品牌所有的Accessories都鑲上施華洛水晶，可謂是一個徹底玩BlingBling的品牌。用心心、骷髏做錶面圖案自然不會少，用貓做圖案就更多，事關設計師是個愛貓之人。<br> 咁閃唔係個個啱，但美女Bling人JJ一見就大為興奮，原來她本身唔閃唔舒服，「我全屋都好閃㗎！我好鍾意閃嘅嘢，屋企有好多水晶擺設，連燈都係水晶燈。」講到配襯，JJ：「我最鍾意買有閃石嘅飾物，但最怕會將佢哋襯得太過誇張。所以每次身上只會選擇一樣Bling嘅嘢，咁樣就搶眼得來又唔太誇！講最閃，我都有幾條勁閃嘅裙，但去Party先會着，夠Sharp夠型！」</p><p>JJ酷愛做BlingQueen</p><p>JJ有幾愛閃？佢竟然連手機都想鑲石！「最衰我工作太忙，想拿手機去貼閃石都冇時間！」一眾閃石產品，JJ似乎特別喜愛Bling太陽眼鏡系列，經常對鏡試戴自拍，樂在其中。</p><p>幻彩白石心形Icon玫瑰金框太陽眼鏡$580、淺粉紅色SilverRose手鈪錶$980</p><p>灰白色玻璃石貓圖案橡筋手錶$580<br> <br> 黑色BlackDiamond太陽眼鏡$480<br> <br> （前左）啡框幻彩石太陽眼鏡$480<br> <br> 黑色斑馬圖案水晶閃石BlingQueen太陽眼鏡$480</p><p>啡色金啡閃石斑馬圖案BlingQueen太陽眼鏡$480</p><p>12月Bling到手袋</p><p>𠵱家iCrystal暫時只推出手錶和太陽眼鏡，11月15日抵達Mocca。12月1日起將會全線在SOGO崇光百貨有售，當中包括手袋、手錶和太陽眼鏡。</p><p>售賣點：</p><p>Mocca（26027808）<br> 九龍灣德褔廣場一期地下G38號舖<br> <br> Mocca@SOGO（28318431）<br> 銅鑼灣崇光百貨新翼地庫一樓20號位　<br> <br> iCrystal熱線（25592011）</p></body></html>