<html><header><meta charset="utf-8"><title>中環在線：渣打冼博德飛港送別阿蘇 - 李華華</title></header><body><h1>中環在線：渣打冼博德飛港送別阿蘇 - 李華華</h1><p>渣打行政總裁蘇利民上個禮拜好忙，忙乜？忙住同唔同嘅人farewell囉。上個禮拜佢除咗同一班傳媒老友話別，跟住公司一班員工亦提早搞聖誕聯歡會，目的就係順道同蘇利民搞埋歡送會。<br> 呢個歡送派對都算陣容盛大，因為渣打嘅行政總裁冼博德同亞洲區主管白承睿都專程飛嚟香港參加，臨別秋波，冼博德唔少得表揚一吓蘇利民過去13年嘅豐功偉績。<br> 喺歡送會上，香港財務總監馮隆春仲送咗份好特別嘅禮物畀蘇利民，就係佢重新編寫歌詞，自彈自唱多首歌曲嚟餞別。<br> 至於冼博德難得嚟港，亦順道走訪渣打喺中環同觀塘嘅渣打多個部門，探吓一班員工同交流心得，期間讚吓一班員工，等大家做得更落力，士氣都好啲嘛。</p></body></html>