<html><header><meta charset="utf-8"><title>滑板真人Show　玩就是工作</title></header><body><h1>滑板真人Show　玩就是工作</h1><p>首次來港拍亞洲滑板短片的adidasSkateboardingTeam，做訪問兼順道宣傳adidas滑板系列。成班細路玩玩吓就可當份工，平日工作就係不停玩至愛的滑板，都咪話唔爽。今次隨隊拍片，觀察他們平日似玩似認真的工作，感受一吓滑足幾個鐘頭板都冇叫停的生活，更由他們親自揸機拍攝滑板生活點滴，上演一幕百厭星到港一日遊的滑板Life真人Show。<br><br>記者：許維雅<br>攝影：林栢鈞</p><p>PhotosshootedbyadidasSkateboardingTeam</p><p>唔危險唔好玩</p><p>今次拍攝亞洲滑板之旅的adidasSkateboardingTeam，成員來自美國及歐洲。7位滑板好手中，以美國的DennisBusenitz公認為最勁的一個，曾奪多個滑板比賽錦標。Dennis雖首次來港，但之前已聽聞香港係個滑板好地方，周圍特別多路壆多欄杆。「危險」這兩個字經常同滑板掛鈎，手上亦有一大條疤痕的Dennis話：「危險係樂趣的一部份，唔危險就唔好玩。所以早年滑板唔普及，都係因為好多父母覺得危險而反對。好彩現今滑板文化已得到好多父母接受，更何況玩滑板只需有一塊板，唔需要有其他天然環境、唔需要教練，隨時隨地都可以玩得。玩滑板就係讓板手自由地做出任何喜歡的動作，只要多睇帶、多觀察、不斷練，就可以做更多高難度動作。美國冇任何學校教授玩滑板的技巧，只有滑板的露營活動，大家互相交流。」至於板仔潮服打扮方面，Dennis就覺得板仔從來唔會介意着乜，最重要係舒服。有人窄、有人鬆，純各自喜好。</p><p>搶先預覽S/S08新貨</p><p>滑板成潮流，板仔文化抬頭，不少品牌相繼推出滑板系列。adidas於06年首創的Skateboarding系列，為板仔設計板鞋及衣物。香港於07年年頭引入第一季，為突顯此系專業地位，刻意擺放於香港出名的板店寄賣。Skateboarding系列每季都找不同的ProSkater及Artist合作，今季有Dennis，08S/S就有MarkGonzales及街頭ArtistJoeCastrucci。既體貼用家，亦有街頭色彩，與一般adidas的球鞋相比，的確更有矜貴味道。</p><p>店舖查詢：</p><p>Evergreen（25819763）<br> 銅鑼灣禮頓道26號凱基商業大廈9樓<br> <br> 8FIVE2（25739872）<br> 銅鑼灣謝斐道506-508聯成商業中心2樓3號</p></body></html>