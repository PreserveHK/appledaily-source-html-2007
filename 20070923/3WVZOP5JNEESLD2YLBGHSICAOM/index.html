<html><header><meta charset="utf-8"><title>Blog派分子：大肚SAEKO有鋪晒衫癮</title></header><body><h1>Blog派分子：大肚SAEKO有鋪晒衫癮</h1><p>喺日劇《交響情人夢》扮演窮家女嘅20歲青春女星SAEKO，其招牌雞仔聲不但喺劇入面非常刺耳，更成功冧掂日本棒球界頭號型男達比修有，仲喺上月閃電宣佈奉子成婚，震驚日本藝能界。唔使開工嘅SAEKO近日專心安胎，阿Deep見到佢一有時間就更新網誌。</p><p>自拍全身靚相</p><p>已懷有三個月身孕嘅SAEKO，雖然仍未見肚，但係佢就經常着上娃娃裝示人，每次仲會自拍全身靚相騷喺blog入面，十足時裝表演一樣。另外，做得棒球手老婆，SAEKO得閒就同阿媽去睇吓球賽，幫未來老公仔打氣。<br> 網址： http://ameblo.jp/love-saeko-doll/ </p></body></html>