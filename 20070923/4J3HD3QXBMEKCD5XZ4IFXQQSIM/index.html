<html><header><meta charset="utf-8"><title>周日睇樓<br>睇完翔龍灣去MegaBox食月餅</title></header><body><h1>周日睇樓<br>睇完翔龍灣去MegaBox食月餅</h1><p>銀行減息，樓市當堂唔同晒，股市又旺，不單止發展商賣樓賣得爽啲，趁勢推盤；無樓在手嘅市民，都加快入市。天水圍栢慧豪園後，冇乜大盤賣，貨尾居多，市區樓受歡迎，恒地（012）嘅土瓜灣翔龍灣，勝在現樓，可即買即住，為招呼睇樓客，現場除咗有得食之外，仲有歌舞表演。<br> 中秋節將至，呢兩日假期，多個商場有連串慶祝活動，去完土瓜灣睇樓，唔想咁早返屋企，就要去九龍灣MegaBox商場。為咗搞吓氣氛應吓節，商場搞咗個以中秋為主題嘅活動，今日起至26日，除咗可以去到個直徑達6呎嘅中秋月光入面影張相留念外，仲可以免費食到十幾款唔同口味嘅精美月餅。<br> 隔籬嘅EMax，亦搞咗個《超能特工狗》及動物醫生大派對，屆時藝人林峯同蒙嘉慧將帶同愛犬到場，同大家分享養狗心得。</p></body></html>