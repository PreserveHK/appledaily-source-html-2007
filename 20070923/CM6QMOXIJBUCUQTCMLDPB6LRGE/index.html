<html><header><meta charset="utf-8"><title>求驗客手記：40歲落場入波奠勝　恩華尼斯領隊威水 - 求驗客</title></header><body><h1>求驗客手記：40歲落場入波奠勝　恩華尼斯領隊威水 - 求驗客</h1><p>玩開蘇超嘅朋友，上禮拜六可能損手兼爛腳，事關赫斯艱辛「反底」後，日前就「幫」開季連輸6場嘅恩華尼斯「反一反」，以1:2送咗3分畀對手！唔止咁，最威水係「男人四十」嘅恩華尼斯球員兼領隊比維斯達，竟然喺補時兩分鐘射個「窩利」奠勝，另外，升班馬基特拿亦「開齋」，呢周都算係蘇超嘅「反底周」喇！</p></body></html>