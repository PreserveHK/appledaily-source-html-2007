<html><header><meta charset="utf-8"><title>求驗客手記：開季7連勝　記住長追列斯聯 - 求驗客</title></header><body><h1>求驗客手記：開季7連勝　記住長追列斯聯 - 求驗客</h1><p>唔係想特登再提列斯聯，但呢隊波喺英甲真係打橫行，前日兩球淨勝史雲斯之後，已經錄得聯賽7連勝。唔講唔知，原來呢個係列斯聯34年來開季最佳戰績，領隊韋斯仔自然飲得杯落。列斯聯嚟緊兩場分別作客基寧咸同奧咸，雙「咸」都係榜尾隊，怕且列斯聯條長勝路會繼續行，捧場客記得再追。</p></body></html>