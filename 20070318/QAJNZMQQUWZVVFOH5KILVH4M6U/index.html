<html><header><meta charset="utf-8"><title>酒店搶攻滿月酒市場</title></header><body><h1>酒店搶攻滿月酒市場</h1><p>擺結婚酒有「人情」收，幫補開支，擺滿月酒多數收禮，因此過去只有大富人家才會在嬰孩出生後一個月擺「滿月酒」；不過，近年經濟好轉，加上一孩家庭越來越多，擺滿月酒越見普及。富豪九龍酒店見商機不可失，今年首推滿月酒套餐，有客人筵開10席滿月酒慶祝，甚至將菜式中的鮑片改為原隻鮑魚，加碼至8,000元一席。</p><p>有豬腳薑和紅雞蛋</p><p>富豪九龍酒店可能是全港首間針對滿月酒市場推出套餐、並大事宣傳的酒店，顯然對市場前景充滿信心。原來該酒店去年起已接到不少準媽咪查詢、落定。宴會總監李茵蘭解釋：「舊年開始有一批媽咪客搵我哋宴會廳搞聚會，交流湊仔經，又擺滿月酒。我哋發現經濟好咗，父母更捨得使錢，唔想喺屋邨酒樓擺滿月酒，想食得豪啲，地方高貴啲。」<br> 現時富豪九龍酒店推出的滿月酒套餐，價格由3,000元至8,000元一席，菜式與喜宴大同小異，不過會有豬腳薑和紅雞蛋。李茵蘭稱，擺滿月酒豐儉由人，「有客人筵開逾10席，也有人擺一、兩圍，但將菜單改成原隻鮑魚、排翅、老鼠斑，糖水改燕窩。」她估計今年下半年是豬仔、豬女出生高峯期，屆時定單會更多。</p></body></html>