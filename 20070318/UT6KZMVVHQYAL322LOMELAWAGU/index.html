<html><header><meta charset="utf-8"><title>舊愛有意離港<br>Rosemary興奮叫Gordon消失</title></header><body><h1>舊愛有意離港<br>Rosemary興奮叫Gordon消失</h1><p>分手後，再見未必是朋友。名模Rosemary昨日在灣仔行騷，急急與舊愛Gordon劃清界線，知道對方另結新歡時表現得毫不在意，當得悉男方有意離開香港，Rosemary也沒一絲不捨，反而笑容燦爛高呼「Getoutofmylife」。她覺得對方性格變到連她也不認識，直言希望對方放過自己，遠離自己的人生。</p><p>名模Rosemary昨日在灣仔會展為羅浮宮婚紗展行騷，未知是否得悉前男友Gordon最近搭上黃榕，不想自己牽涉入內，故此完騷後Rosemary匆匆走入後台。記者上前追訪，問到Gordon日前在派對上已另結新歡，但Rosemary似乎對此事毫不上心，還笑着說：「係咩？我冇去，唔知道，我都唔care喇！而且都冇嘢可以做啦﹗」</p><p>母女未言和</p><p>當Rosemary知道Gordon有意離開香港時，她雀躍地說：「VeryGood！咁可能會更好。我好耐冇同佢一齊喇！我已經唔識佢，佢變咗好多，佢變成點我冇評價，從此getoutofmylife（在我生命中消失）、leavemealone（放過我）。」對於Gordon不時談論她，似借她來宣傳，更曾指早預料到Rosemary和其母親Julie反面，Rosemary聽後說：「吓？點解咁講？佢想人哋注意佢，但唔好煩擾住我。」<br> 在婚紗騷上，未見Rosemary的母親Julie出現，兩母女似乎仍未言和。問Rosemary有否與母親聯絡？她說：「It'sOK！畀啲時間啦，慢慢嚟。」那麼會否變得乖巧，讓母親下火？Rosemary說：「我一直都好乖，都有專心工作。」</p><p>名字成珠寶</p><p>此外，Rosemary早前到澳洲為首飾品牌JanLogan拍廣告，對方更為她設計首飾，並以她的姓氏Vandenbroucke命名（Rosemary全名為RosemaryVandenbroucke），Rosemary還趁機一嚐當地頂級生蠔和美酒。<br> 採訪：王連連　攝影：仇志德</p></body></html>