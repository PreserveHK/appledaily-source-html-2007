<html><header><meta charset="utf-8"><title>話你知：真土著打造盛世</title></header><body><h1>話你知：真土著打造盛世</h1><p>據歷史資料顯示，強大嘅瑪雅王國統治咗整個美洲大陸1,000多年，瑪雅人開疆闢土，搭建無數高聳入雲嘅神廟和金字塔，瑪雅文化輝煌燦爛嘅文明同科技成就，以及先進嘅社會體系都為後世稱頌。不過喺好短嘅時間內，整個瑪雅世界突然土崩瓦解，留下只係幾個位於熱帶雨林深處嘅金字塔遺迹同無數未解之謎。</p><p>揭神秘面紗</p><p>喺瑪雅文化銷聲匿迹500年後，米路吉遜以個人毅力投入拍攝《阿波卡獵逃》，誓要揭開瑪雅人鮮為人知嘅神秘面紗。影片除咗少數係加拿大同美國演員，其他都係來自墨西哥同中美洲其他國家，部份小演員甚至來自偏遠嘅印度村莊，唔知酒店係乜。從未拍過戲嘅土著居民，亦成為片中叢林入面勇猛嘅民族。</p></body></html>