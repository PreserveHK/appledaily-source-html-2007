<html><header><meta charset="utf-8"><title>國際Gossip<br>卡米拉半年後做嫲嫲</title></header><body><h1>國際Gossip<br>卡米拉半年後做嫲嫲</h1><p>英國皇儲查理斯老婆卡米拉（Camilla），月初接受子宮切除手術，應該「沖喜」一下，好彩佢個仔湯姆（Tom）生性，宣布老婆薩拉有喜，卡米拉等多半年就可以做嫲嫲。32歲嘅湯姆係飲食專欄作家，2005年結婚，兩公婆都話好興奮，男仔女仔一樣咁鍾意。BB預計9月出世，佢哋𠵱家諗緊去邊間醫院生仔至好。<br> 英國廣播公司</p></body></html>