<html><header><meta charset="utf-8"><title>蘇said：「袋袋」行騷唔專業
 - 阿蘇</title></header><body><h1>蘇said：「袋袋」行騷唔專業
 - 阿蘇</h1><p>挾住半真半假天王緋聞強勢攻港的「袋袋」，半年來豬籠入水，仲成為唔少時裝騷愛將，不過經常標榜自己係名模嘅「袋袋」，其實行騷尺度仲係好保守，堅持唔真空上陣。<br> 早排時裝大牌開騷，叫晒全港嘅名模去做casting，「袋袋」自然有份，cast後，大牌一視同仁安排衫畀模特兒，點知「袋袋」嗰件咁啱就係半透視款，佢一望就唔想着，但又為保自己專業形象唔想開口，於是走去推個dresser幫佢開口，話貼乳貼先得，大牌子梗係冇得傾啦，最終講唔掂數惟有散band，「袋袋」冇得行騷，仲周圍同人講大牌唔啱，浪費晒佢兩日時間，認真惡人先告狀。<br> 撰文：阿蘇<br> 本欄逢周一至六刊出</p></body></html>