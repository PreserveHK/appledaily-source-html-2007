<html><header><meta charset="utf-8"><title>八卦風：MINICooperCabrio做花車</title></header><body><h1>八卦風：MINICooperCabrio做花車</h1><p>今年好多親戚朋友都話要結婚，但個個都話諗唔掂用咩花車好，又要有型又要平，正宗係腌尖一族；我同佢哋講，不如去參觀今日開幕嘅香港婚紗、婚宴暨蜜月旅遊博覽2007，事關會場入面有好多花車公司參展，個個都話有Offer，等班準新人可以揀清揀楚自己鍾意用邊款車做花車。<br>其中我最Buy嘅，就係規模數一數二嘅AVIS啦！事關佢哋嗰啲可供租用嘅結婚花車種類繁多，就連MINICooperCabrio都有，如果自己揸24小時租金係$960，連司機就$1,200/3小時；之但係佢哋會喺會場提供非常吸引嘅Offer，就係租用MINICooperCabrio連司機3小時可享95折優惠、6小時可享9折優惠，而10小時更可享8折優惠。另外，如果你想傳統啲用番Benz做花車都唔錯，佢哋用嘅係06年新款S-Class，而會場提供嘅Offer亦都好吸引，由原來連司機嘅租車費每小時$1,000，家陣只要每小時$800，計落慳番唔少㗎！<br><br>記者：鄭達基</p><p>香港婚紗、婚宴暨蜜月旅遊博覽2007</p><p>日期：今日至3月19日（星期六至一）<br> 時間：12:00nn-8:00pm<br> 地點：香港會展1A及2號展覽館<br> 入場費：$20<br> 查詢電話：23678385<br> <br> ＊AVIS場館位置：上層Q22及24&#13;</p></body></html>