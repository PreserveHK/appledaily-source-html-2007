<html><header><meta charset="utf-8"><title>MiharaxPuma<br>七彩波鞋　八年回顧</title></header><body><h1>MiharaxPuma<br>七彩波鞋　八年回顧</h1><p>Puma由2000年起邀得日籍設計師MiharaYasuhiro（三原康裕）操刀，設計一系列以MY為名的波鞋。今季最新系列同樣以色彩、獨特流線型的設計，保持一貫非一般運動鞋的時裝味道，為PumaMY帶來另一驚喜。踏入第8個年頭，Mihara將所有PumaMY系列波鞋來個大回顧，製成限量相集BoxSet。對於Mihara的Fans而言，相集比起波鞋同樣非收藏不可！<br><br>記者：許維雅　攝影：陳偉強、何家亮　Model：Mixson</p><p>限量2,000本作品集</p><p>35歲的日籍設計師MiharaYasuhiro憑藉設計事業攀升國際大舞台，更被大讚繼高橋盾（Undercover設計師）後，另一炙手可熱的年輕設計師。由2000年開始得Puma垂青，無間合作至今。今年另一回顧之作就是推出全球限量2000本的作品集BoxSet，包括全黑色絹面相集、日式紫紅色檀香扇及PumabyMiharaVCD。相集除有多年來的PumabyMiharaCollectors外，更請來4位日本古代藝術家加入插畫客串演出。</p><p>店舖查詢：D-mop（22034130）<br> 銅鑼灣京士頓街8號地下</p><p>「鍾意鞋唔似鞋」</p><p>蘋果：點解會突然出相集？<br> Mihara：合作了8年，都有一段長嘅時間，希望喜歡PumabyMihara系列嘅人可以透過呢本相集用作紀念。<br> 蘋果：會繼續跟Puma合作嗎？有冇其他自己欣賞的品牌想合作呢？<br> Mihara：我跟Puma之間嘅關係就好似ChemicalReaction一樣，有好多創意化學作用，合作得好開心，呢一刻我會想長時間合作落去。其實有好多品牌我都好欣賞，但暫時唔希望破壞跟Puma合作多年嘅深厚關係。<br> 蘋果：相集內點解要加上古代日本插畫？<br> Mihara：呢4位日本古代藝術家其實年紀已經好大，雖然佢哋係畫古代藝術，但佢哋仍然會不停加入新嘅元素，不停進步，跟我概念好相似。<br> 蘋果：多年來的PumabyMihara作品當中最喜歡哪一款？<br> Mihara：好多都好喜歡。MY-14嘅錯視鞋帶膠面波鞋、MY-6、MY-25等，總之越唔似波鞋我越鍾意，一對對好似玩具嘅形態，感覺令人難忘。<br> 蘋果：從你揀嘅波鞋令人感覺到你喜歡違背常態嘅想法同設計，覺得自己好反叛嗎？<br> Mihara：係呀！由細到大，啲人都係咁話我。我喜歡不合邏輯想法，我希望設計啲嘢令人開心、好玩，就會得到精神上最大滿足感。</p><p>MY-1、9精選回歸</p><p>隨着新一季PumabyMihara波鞋上架，今年仿似就是Puma跟Mihara合作多年的一個小總結。因為07春夏新鞋當中，最搶眼就是復刻版的MY-1及MY-9系列。揀選了多年來最受歡迎的兩個鞋款，換上新殼復刻推出。一看便知重頭戲就是色彩繽紛的MY-1Peace及充滿圖案刺繡的MY-9Love，刻意為鞋款改上名字，無論閣下是Mihara收藏家與否都想擁有一對回家。</p><p>「產地不明」運動潮流</p><p>今個春夏新鞋型號有MY-16、20、23至27，全部以OOPARTS（OutofPlaceArtifacts）作主題，意即產地不明的人工製品。靈感源自考古學家米克勒教授於瑪雅部落發現類似運動鞋的古物，被命名為OOPARTS。新鞋元素多得令人眼花撩亂，耀眼的金、銀、橙色；不同手感、視覺效果的材料如蛇皮、網面、漆皮及塑膠等，玩得出神入化交錯襯托，成為一件件現代的藝術收藏品、潮流上的OOPARTS。</p><p>店舖查詢：J-01（28080501）<br> 銅鑼灣百德新街57號B舖</p></body></html>