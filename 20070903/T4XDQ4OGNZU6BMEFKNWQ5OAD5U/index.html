<html><header><meta charset="utf-8"><title>梁小冰樂做肥媽媽</title></header><body><h1>梁小冰樂做肥媽媽</h1><p>梁小冰、鍾麗淇、陳法蓉及童愛玲前晚齊齊現身數碼港，為有線節目《2007香港兒童競選大賽》決賽擔任評判，由於節目乃現場播放，稍為遲到的鍾麗淇顯得頗為尷尬。</p><p>「𠵱家130磅」</p><p>梁小冰為陳嘉輝生下兒子陳洋溢後，至今仍未收身，她說：「我最重時150磅，𠵱家130磅，想過多半年先減，因為𠵱家好開心，我個仔鍾意枕喺我個肚腩度瞓，我唔捨得唔畀佢。」她表示前晚是首次與兒子分離數小時，又透露因興奮過度失眠，患上產後抑鬱，要吃精神科藥物，她說：「我話係產後興奮症就真，食咗藥三個月先冇事。」問她會否追多一個女兒，小冰說：「成你貴言啦，或者生埋先收身都好。」<br> 此外，陳法蓉談到舊愛許晉亨與李嘉欣結婚一事，她謂現在很享受做單身女人，她說：「呢個世界任何人，只要有情人終成眷屬，我都會祝福，希望全世界都開心。」<br> 採訪、攝影：駱華齡</p></body></html>