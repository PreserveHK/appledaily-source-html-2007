<html><header><meta charset="utf-8"><title>何韻詩輸優秀獎網友起哄<br>祖兒嫌細豬肉獎唔夠喉</title></header><body><h1>何韻詩輸優秀獎網友起哄<br>祖兒嫌細豬肉獎唔夠喉</h1><p>每次無綫《勁歌》優秀選都會出現分獎不均的情況，本年度第二回的優秀選，同樣因何韻詩的《幽默感》未能獲獎，反而關心妍的《如何離開你》入選，再次引來網民抨擊。至於只分得一個「最受歡迎廣告歌曲獎」的容祖兒，則坦言覺得唔夠喉，希望獲得好友安慰。</p><p>無綫《2007勁歌金曲優秀選第二回》前晚在將軍澳電視廣播城舉行，今次得獎歌曲由12首增加至13首，有傳關心妍的《如何離開你》就是第13首入圍歌，監製潘裕佳解釋是有兩首歌同分，但記不起是那兩首歌，而關心妍則強調覺得賽果公平。</p><p>「對廣告商有交代」</p><p>容祖兒只得「最受歡迎廣告歌曲獎」（詳見附表），問她有否失望及戥好友何韻詩不值，她說：「今次對廣告商有交代，引用千嬅幾年前一句說話就係『一場遊戲啫』，大家唔好傷和氣。」再問祖兒會否致電安慰阿詩，她肉緊地說：「係都安慰我先啦，我都係廣告歌咋。」其後她又笑說：「我嫌唔夠喉呀，不過OK啦。」<br> 前晚的得獎名單當中，環球及正東的歌手合共得4個獎，有傳是因陳奕迅（Eason）早前出席拉票活動，帶挈環球及正東的歌手得獎，對此Eason說：「關我乜嘢事呀？我對賽果冇意見。」</p><p>「獎唔可以當飯食」</p><p>至於首次入選優秀選的孫耀威則表示對自己有信心，不相信是因為Eason「帶挈」，對於阿詩冇獎一事，孫耀威說：「唱歌事業唔係一、兩年嘅事，大家拎完獎第二日就要忘記，我以前都拎好多獎，都唔可以喺低潮時當飯食。」<br> 蔡卓妍則強調不是因擔心「唔到冇獎」的賽制，故放棄出席金紫荊電影頒獎禮，她說：「TVB都有叫我做完趕過去，同埋電影係我個人事業，Twins係我真正事業。」<br> 採訪、攝影：李珮洳</p><p>優秀選第二回得獎名單</p><p>薛凱琪《下次下次》<br> Twins《飄零燕》<br> 張敬軒《酷愛》<br> 王菀之《面具》<br> 孫耀威《思前戀後》<br> 泳兒《無心戀唱》<br> 吳雨霏《逼得太緊》<br> 許志安《前程錦繡》<br> 關心妍《如何離開你》<br> 古巨基《錢錢錢錢》<br> 鄭融《大女仔<br> 楊千嬅《化》<br> 李克勤《花落誰家》	<br> 最受歡迎華語歌曲獎：《淘汰》陳奕迅<br> 最受歡迎廣告歌曲獎：《逃》容祖兒<br> 新人薦場囗星獎：裕美<br> <br> 資料來源：TVB</p></body></html>