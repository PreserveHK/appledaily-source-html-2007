<html><header><meta charset="utf-8"><title>食知味：睇戲唔再食爆穀<br>薄餅串燒任你揀</title></header><body><h1>食知味：睇戲唔再食爆穀<br>薄餅串燒任你揀</h1><p>日日30幾度，而且仲越來越熱，即係話暑假就快到。暑假電影黃金檔亦正式開始，過幾日有《史力加》，跟住又有《HarryPorter》。戲院，絕對是一個消暑好hea處。不過一提去戲院搵食，可能淨係諗起爆穀汽水。𠵱家戲院都有好嘢食，串燒、hightea樣樣有！<br>記者：梁學文<br>攝影：伍慶泉<br>Model：Algie</p><p>UAStudioCity串燒pizza快餐廳
</p><p>MegaBox的Imax影院全港最新，獨有4D立體影院，最適合一家人去。一家人去，又唔想周圍搵食，UAStudioCity就是最近的選擇。UAStudioCity是UA院線首家食店，有齊多國美食，pizza、panni、意粉、串燒連雪糕都有。全店採用橙色白色設計，裝修夠sharp又型格，全店以電影作主題，未入場，淨係食嘢都可以開始投入電影的世界。如果來這裏只可以揀一款食物帶入場的話，一定要試試呢度的pizza，現階段提供6款任揀，皮脆而且餡夠多。要數最特別的就是沙嗲串燒，買三串入場，可以重溫一下童年的感覺，不過價錢就比從前車仔檔高了。</p><p>沙嗲串燒$25/3串</p><p>有雞肉、豬肉及牛肉可以揀，配上秘製的沙嗲醬，入口有少少辣，不過記得趁熱食，放涼了，味道不好。</p><p>泰式雞肉薄餅$78($20/塊)
</p><p>呢度啲薄餅可以全個買，亦可以分開逐塊買。泰式雞肉薄餅入口微辣，芝士夠軟滑。</p><p>板燒辣肉腸芝士地獄法國包$40
</p><p>辣肉腸加上芝士經已夠惹味，再配合香辣醒胃的醬汁，未入口經已夠刺激又嗆喉。
</p><p>UAStudioCity(35435638)<br> 地址：九龍灣MegaBox11樓<br> 營業時間：11am-10pm<br> 座位：78個</p><p>IFCPalacehightea$208/2位</p><p>cafe.shop位於中環IFC的IFCPalace戲院，集合餐廳同bookshop於一身，說穿了，其實是高檔版Kubrick。呢度專用高級餐具，全部由日本入口。去cafe.shop，不得不試呢度的teaset，款款賣相都好吸引，而且的的骰骰夠精緻。仲有特別咖啡，CafedesgrandesOrgines，是咖啡中的LV，連文華同Fourseasons都選用，必定要試試。如果趕入場，落單嗰陣可以講聲，呢度會極速上菜。食食吓夠鐘入場？唔緊要，呢度仲有個小小的外賣服務，可以幫你將食物送入戲院慢慢嘆，夠晒貼身。</p><p>IFCHighTea$208/2位</p><p>Highteaset會選用新鮮的材料做麵包餡料，幾乎每日都會有分別。必試的是英式scone，無論搽牛油或者是果占都一樣香甜。</p><p>鮮果帶子、精選蛋糕、煙三文魚牛油果三文治$98</p><p>呢款是TeaSet之一，新鮮帶子配鮮果沙律，味道清甜而且又鮮味，入口夠爽口。而煙三文魚牛油果三文治，牛油果味濃郁。</p><p>Palacecafe.shop(21677321)<br> 地址：中環國際金融中心商場1樓1058-9店<br> 營業時間：11am-電影尾場<br> 座位：38個</p><p>AMCPacificPlace豪嘆靚芝士</p><p>要數戲院的特別食物，又點可以無AMCPacificPlace份呢？AMC戲院一向有以「feelthedifference」做口號，唔止戲院夠大又夠豪，食物亦夠特別。呢度擺明係sell中產客，淨係礦泉水都有成10幾種任揀，全部都係歐洲入口貨。呢度的AquaBar固然吸引，不過好戲就盡在小食部。爆穀熱狗乜都有，不過就更加埋拼盤、冬甩、Muffin、橄欖等，絕對唔欺場。款款食物都夠特別，邊食邊睇戲都睇得投入啲！</p><p>CheesePlatter$45(前)、Olivers$28(後)</p><p>芝士拼盤一共有兩款芝士，分別是白色的Havarti同埋橙黃色的Leicester，芝士入口軟滑，leicester味道又夠濃，仲有清甜的杏脯同餅亁。另外，橄欖凍食亦夠特別。</p><p>Muffins每款$14、咖啡$22起
</p><p>Muffins有多款口味，有朱古力、Raisin同藍莓等等，每日新鮮製。再配埋杯熱咖啡，邊睇戲邊嘆！</p><p>AMCPacificPlace(22658933)<br> 地址：金鐘太古廣場L1<br> 營業時間：每日早場至尾場</p></body></html>