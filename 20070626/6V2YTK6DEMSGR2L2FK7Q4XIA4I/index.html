<html><header><meta charset="utf-8"><title>東方神起設計T恤掠水</title></header><body><h1>東方神起設計T恤掠水</h1><p>韓國組合東方神起近日變身設計師，為唱片公司總動員推出嘅暑假大碟《07SummerSMTown》設計6款T恤。設計靈感來自神起五子嘅喜好，包括鍾意食香蕉嘅Max昌珉設計嘅「CuteBanana」，同埋祈求大家冇壓力嘅Hero在中所設計嘅「NoStress」等。佢哋唔止叫埋師兄師姐安七炫、BoA試穿拍攝唱片封套，仲打算喺購物網站度畀fans訂購㖭。</p></body></html>