<html><header><meta charset="utf-8"><title>紅館變肉檔<br>衛蘭、衛詩豬腩孖寶好肥膩</title></header><body><h1>紅館變肉檔<br>衛蘭、衛詩豬腩孖寶好肥膩</h1><p>香港歌手在紅館開騷前，不論男女都積極收身才上台，衞蘭（Janice）前晚舉行處女個唱卻打破慣例，與妹妹衞詩（Jill）帶着身上脂肪示人。雖然Janice事前減了10磅贅肉，但其粗壯腰肢卻遭舞衣出賣，而Jill着露腰及露小屁股的歌衫更搶鏡，其豐腴腰肢與姐姐「互相輝映」。</p><p>衞蘭一連四場的「衞蘭myfirst演唱會」前晚在紅館演出頭場，全場爆滿，Janice在處女個唱上獻唱達到水準之內，但可能因為心情緊張，幾乎全晚都將咪貼着嘴唇唱歌，以致聲音太入咪，歌聲聽來過大且顯得有點刺耳。不過Janice整晚最搶鏡的並非唱歌部份，而是她穿着的多款歌衫，將其滿載脂肪的缺點展現人前，想不到擔任表演嘉賓的妹妹衞詩，比家姐更大膽，穿上一套銀色bratop及超短褲，將豬腩肉表露無遺。</p><p>越幫越忙<br>「梗係肥嗰個係我」</p><p>Janice今次找來一位名叫AndyDaniel的服裝師主理歌衫，她於開騷前拚命節食、推淋巴及做運動瘦身，減去10磅贅肉，前晚她於開場時以一襲20磅重的傘裙出場，雖然看來雙腳明顯比前纖瘦，但腰肢依然粗壯，後來她更換了件大露背裝出場，裸露部份由肉背至腰位，肉感非常。想不到其妹Jill亦不讓姐姐專美，出場獻唱快版《儍女》時，穿着銀色bratop及超短褲，背着一對大羽毛翅膀，又唱又跳，腰間豬腩肉也跟着不停舞動，又露出小屁股肉，性感得來頗為油膩，Jill唱罷一曲後便返回後台。<br> 繼後Janice穿着一套身上掛着黑色大毛毛球的衣服出場，造型有如《龍貓》中的煤炭屎鬼，又像一把除塵掃，風格前衞突出。Jill則穿着綠色外套，依然露出小屁股肉上台，螢幕播出兩姊妹小時候合唱生日歌及聖誕歌的片段，然後二人現場合唱《OvertheRainbow》，再來一個擁抱，相當溫馨，Jill問觀眾：「估唔估到邊個係我，邊個係Janice？」Janice即搶答：「唔使講梗係肥嗰個係我啦，係人都知。」</p><p>大讚肥妹<br>「佢有身材佢着靚啲」</p><p>事後Janice接受訪問表示對自己演出很滿意，她說：「又記歌詞又要講嘢，好難㗎。」問她何不穿着Jill的性感歌衫？Janice說：「唔得，佢有身材，佢着靚啲，我唔怕佢搶鏡，其他人就唔得，我都唔夠膽着啦。」問她大露背裝是否真空上陣，Janice聽不懂「真空」意思，竟大聲道：「係咪真？」再問她有沒有戴胸圍，Janice才說：「我以為話我個胸係咪真，梗有着啦，你哋睇唔到。」問她可滿意自己的肉背？她說：「睇番先知。」<br> Janice謂完騷返回後台，看見黎明（Leon）時二人都很感動，因為大家都有付出努力，她說：「好開心Leon一直喺我身邊，我一路唱，佢一路支持我，佢喺panel（控制台）我覺得個心好安樂，因為有嘢錯佢一定會提我。」至於有報道指她綵排時被Leon大罵，Jancie說：「冇呀，佢知我緊張，唔會鬧我令我情緒不穩㗎，佢係鼓勵我同教我。」<br> 採訪：李珮洳　攝影：林德雄</p></body></html>