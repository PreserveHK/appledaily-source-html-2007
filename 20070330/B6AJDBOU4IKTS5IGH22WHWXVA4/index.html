<html><header><meta charset="utf-8"><title>娛網私密<br>林秀晶拖儍仔Rain發癲會網友</title></header><body><h1>娛網私密<br>林秀晶拖儍仔Rain發癲會網友</h1><p>韓國女星林秀晶上周陪同Rain訪港宣傳電影《再造人之戀》，大家當時嘅焦點只集中喺Rain身上，查實林秀晶在港都有唔少fans，其中由佢跟蘇志燮演出嘅韓劇《對不起．我愛你》，仲係唔少韓迷心目中嘅經典韓劇。今日阿Net搵咗幾個有關佢嘅網站，大家從中可以對佢有更深嘅認識。</p><p>扮精神病人</p><p>喜歡林秀晶同Rain嘅fans可以去吓《再》片韓國官方blog度睇吓。版面開始就有個扮成精神病人嘅Rain同林秀晶cute版公仔，入面仲有唔少劇照。阿Net就見到有個韓國網友LimJu-Hyun留言話，雖然自己身處新加坡，但都要去當地戲院睇《再》片力撐偶像喎！</p><p>有望做影后</p><p>至於話想了解多啲有關林秀晶嘅出道過程、作品同最新靚相，就可以到韓國最大經理人公司iHQ嘅官方網站瀏覽。阿Net仲發現林秀晶嘅其中一個中文fans網，網站設立至今雖然只有1年，但資料相當齊全，大家仲可以睇到部份獨家圖片同新聞，包括曾喺香港上映嘅電影《伴你奔馳》拍攝時花絮，以及陳年代言罐裝咖啡廣告圖片等。<br> 另外，韓國影視圈盛事「第43屆百想藝術大獎」日前公布提名名單，林秀晶將會同金慧秀、張真英等女星一齊角逐影后，至於Rain也有份入圍男新人獎，頒獎禮將會喺下個月25號舉行。<br> <br> 中文fans網：<br>  http://cafe.365ren.com/ingleeclride <br> 韓國官網：<br>  http://www.sidushq.com/starhome/star_mm.asp?board_no=15 <br> 《再造人之戀》韓國blog：<br>  http://www.cyworld.com/cyborg2006 <br> <br> 版主：阿Net<br> 本欄逢周一至六刊出</p></body></html>