<html><header><meta charset="utf-8"><title>轆Book：1萬買入升值10倍<br>翻新魔法</title></header><body><h1>轆Book：1萬買入升值10倍<br>翻新魔法</h1><p>對不起，又是我的偏愛––Mini。在Mini世界特別多魔術師，由於舊款MiniCooper車種特別，雖已停產，但基於世界各地Fans眾多，所以零件仍源源不絕供應，況且經典的Mini，壞一架少一架，大家都好想繼續保留這個「集體回憶」，唔理幾爛依然有人會鍥而不捨將佢執番，就算唔係車房仔出身的Fans，也去學整車，就如今天介紹的魔術師傑少。<br><br>記者：陸伊琳<br>攝影：林栢鈞、楊錦文、AlanWong　<br>Model：Annabell&#13;</p><p>花1年將廢鐵翻新</p><p>與這位魔術師相遇，就要從我買第一架車說起，朋友介紹到他的車房看車，起初我不太雀躍，因為在上水極偏遠地方，點解高人永遠都要隱世？結果推遲了1個月，才的起心肝入去走一趟！踏入約5千呎的車房，一眼已見到十多架Mini，再行入些，有Mini旅行車、Riley……居然還搵到爛蓉蓉的MiniClubman空殼！朋友指着眼前「廢鐵」說：「1年後完成翻新工程，這車身價可達$100,000！」真係難以置信。</p><p>傑少遠在上水之車房佔地5千多呎，除十幾架Mini，仲有大量罕有零件，連Model都玩到唔捨得走。</p><p>魔術手居然搵唔到錢</p><p>一般人見到架爛蓉蓉嘅Mini，只會講：「算吧啦，不如揼咗佢！」他們真不明白，爛如廢鐵的Mini，可能來自六、七十年代經典MKI、MKII，絕對珍貴！最重要是Mini有着大家的集體回憶，好多Fans不惜瞓身鑽研、修理，絕不輕言放棄！<br> 翻新經典Mini分分鐘花費十萬，四出找尋原裝零件，時間、心機更係無價。當見到完成品如新車，就像BB出世，你會四出張揚，找來志同道合分享，一切也值得。<br> 把一萬幾千蚊的廢鐵重整，可升價10倍，你會想這個魔法有如識變錢一樣！其實一架爛車翻新，短則大半年，長則幾年都有，加埋心機同手工就完全無數計！最慘傑少這位魔術師亦屬超級Mini迷，不時動手整吓自己架愛驅，支出及收入根本不成正比。傑少淡然一笑：「整車是興趣，難以為生，的確要靠其他投資嚟Support這門嗜好。」</p><p>車壇粉紅救兵　死都執番生</p><p>各項翻新收費表<br></p><p>車身轉色	約$20,000<br> 中置錶	$6,000-$9,000<br> 防銹工程	$500-$1,000<br> 沙板	$1,000-$1,500<br> 翻新皮椅	$6,000-$7,000<br> 尾喉	$1,500-$2,500<br> 冷氣	約$10,000<br> 引擎	$4,000-$10,000<br> <br> 查詢：AutoClassicSports<br> 電話：26734709<br> 地址：上水唐公嶺村17號</p><p>免掃灰免打磨　神手變走凹痕</p><p>另一位神手Frankie，必殺技便是把車身凹痕撫平，毋須打磨、噴油，絕對符合環保。99年時Frankie隻身遠赴美加拜師學藝，回來開舖為客人修補凹痕，神奇之處在於以既環保又原始的方式嚟做，眼力加陰力及特定工具，頂呀頂，把凹痕撫平，但不能太用力，因會導致爆油，眼神又要集中，而且要夠耐性，曾經試過1日修整起過200處凹痕，最誇張單是一架車已有過百處凹痕，足足花了半日時間去做，車主收車時也嘖嘖稱奇！</p><p>即場示範：</p><p>查詢：<br> DentDoctor（27957778）<br> 觀塘偉業街151號天順工業大廈地下A舖</p></body></html>