<html><header><meta charset="utf-8"><title>𡃁文化：單身族養貓潮</title></header><body><h1>𡃁文化：單身族養貓潮</h1><p>潮流興養貓，尤其是現今單身貴族，工作繁忙無時間，想有寵物陪伴自己又怕煩，養貓係一個唔錯的選擇。不過養貓咪唔同娶老婆，如果你摸唔清貓咪的性格就收養，當發現性格不合時又提出分手，會令貓咪變成無主孤魂。為免發生以上慘況，話定你知各類貓咪的性格如何，再由兩位分別養家貓及名種貓的貓主分享心得，睇清楚先好講「我願意」呀！<br><br>記者：黃若茵　<br>攝影：林栢鈞、伍慶泉</p><p>愛佢獨立熱情</p><p>JosaProfile<br> 養貓年資：2年<br> 貓咪數量：2隻<br> <br> Josa分別養有2隻美國捲耳貓洋咪咪（2歲）和得過6屆CFAChampion的古古（5歲）。Josa覺得名種貓的性格易於觸摸，而且這種看上去帶點呆滯的美國捲耳貓，竟然十分好動熱情，經常玩到半空翻騰。「我揀佢哋養，正睇中佢哋有狗隻般嘅熱情，同時又有貓嘅亁淨獨立。」為了加強牠們的性格，Josa會訓練貓兒的膽子，好似洋咪咪怕車聲，Josa便錄下數段車聲播給洋咪咪聽，又或請朋友到家裏玩，最後令洋咪咪不再怕車聲和陌生人。&#13;</p><p>現代人怕寂寞不想負責<br></p><p>「因為我想養囗物，但又唔想太煩，貓就夠獨立，即使我經常要工作陪唔到佢哋，都唔怕佢哋唔開心。」為了怕愛貓寂寞，Josa會自製玩具給牠們，最別致的是廚房窗外的雀巢，放點食物便可引雀仔到窗外，讓貓咪觀望鳥兒，為牠們找尋樂趣。<br> 對於越來越多年輕人養貓，Josa認為：「現代人想養囗物但又唔想負太大責任，熱情獨立嘅貓絕對係最佳嘅伴侶。」</p><p>欣賞佢有性格有原則</p><p>郭小姐Profile<br> 養貓年資：12年<br> 貓咪數量：6隻<br> <br> 於04年開設「貓館Cafe」的郭小姐，除了家中養有1隻家貓外，更於店中多養了5隻家貓，分別是大家姐Tiger（4歲）、純情MeMe和摩摩（各3歲）、細膽的Pancake（2歲）及最惡最黐身的Cookie（1歲）。其實郭小姐從未刻意揀養家貓或名種貓，只是剛巧養的都是家貓。她覺得每隻貓都有自己獨特的性格，如Cookie較嗲，經常要得到主人注意；Pancake則抗拒被抱。&#13;</p><p>膽小又好奇</p><p>講到養貓原因，原來跟郭小姐自身的性格有關：「即使你係主人，貓都唔會一開始就對你熱情，更唔會你想點佢哋就點，我好欣賞佢哋咁有性格有原則。另外，佢哋好獨立，可以自己照顧自己，好似我咁成間Cafe都係自己一手一腳搞掂晒！」</p><p>點解要養貓？</p><p>葉翠翠：「家貓有性格又好玩；名種貓就任你搓圓㩒扁都得。」</p><p>Stephanie：「貓唔會好似狗成日黐住咁煩，而且比狗亁淨。」</p><p>Yin：「易打理又會嗲人，高竇得來有性格。」</p><p>貓格分裂</p><p>如果你有養貓，一定會被貓的神態動靜所吸引，因為有時佢哋會乖乖的伏在你懷中，馴如羔羊；有時呆望遠方，如懷春少女般滿腔心事；當有獵物走過時，又會發揮原始獸性狂追狂抓，令你懷疑跟自己相處的貓是否有多重性格分裂。</p><p>人貓配對</p><p>香港貓迷會會長盧先生解釋，家貓是自由繁殖，所以難有特定性格。相反，名種貓多為人工繁殖性格突出易見。今次盧先生揀了6種較多香港人養的貓作出分析，讓不同性格嘅人都可以從中揀到啱自己嘅愛貓。</p><p>BritishShorthair<br>英國短毛貓</p><p>個性：十分馴服、服從主人、智慧較高<br> 啱key主人：喜歡貓隻嗲及黐身的人</p><p>AmericanCurl<br>美國捲耳貓</p><p>個性：愛玩、好動、需要主人注意<br> 啱key主人：精力充沛及愛跟貓玩的人</p><p>Exotic<br>異國短毛貓</p><p>個性：服從性高、愛主人，不活躍、無耐性<br> 啱key主人：喜歡貓咪依賴自己及有耐性的人</p><p>Persian<br>波斯貓</p><p>個性：服從性高，極需人照料，屬靜態貓<br> 啱key主人：細心及有耐性的人</p><p>ScottishFold<br>蘇格蘭摺耳貓</p><p>個性：耐性及好動程度較低、獨立<br> 啱key主人：有耐性及較文靜的人</p><p>Siamese<br>暹羅貓</p><p>個性：極好動、叫聲響、較難跟小朋友相處<br> 啱key主人：獨居及主動熱情的人</p><p>養貓基本須知</p><p>1.要常為貓兒梳毛，否則貓兒吞下毛後會導致消化功能紊亂。可餵貓兒進食幫助排泄毛團的食物。<br> <br> 2.每星期或每兩星期為貓兒剪指甲，以免指甲過長弄損手掌。<br> <br> 3.要常清理貓廁所，因貓兒感覺不亁淨時便會另找自認為「合適」地方解決。<br> <br> 4.須在家中放磨爪器，因磨爪動作可穩定貓兒情緒。<br> <br> 5.貓糧應放在固定地方。<br> <br> 6.應用牙刷或濕布捲着手指替貓刷牙，以避免出現牙石。</p><p>學懂貓咪　身體語言</p><p>耳朵：一般跟聲音方向轉動，發惡時會向後，叫牠時會微微一動以示回應。<br> <br> 尾巴：開心時直指向天，發惡時會垂低，如抱起牠時尾巴轉圈代表不耐煩，備戰狀態時會豎直並聳起貓毛。<br> <br> 聲音：發出咕咕聲代表開心滿足。<br> <br> 肚腩：打側卧或朝天露出肚腩即代表信任及滿足。<br> <br> 鬚：放鬆時向兩邊伸展，警覺時便會伸向前。</p></body></html>