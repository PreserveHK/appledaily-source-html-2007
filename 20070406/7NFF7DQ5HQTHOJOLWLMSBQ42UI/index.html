<html><header><meta charset="utf-8"><title>食知味：對星座揀Cocktail<br>戀愛撲埋身</title></header><body><h1>食知味：對星座揀Cocktail<br>戀愛撲埋身</h1><p>幾日復活節假期，同男友落Bar飲杯雞尾酒談談心都不知幾Sweet，不過香港男少女多，部份女士都未有着落。如果想提升戀愛運，就要試試亮明居最新推出的15款星座雞尾酒，特別用煮食材料做酒，例如香茅、薑及青瓜之外，仲有沙田柚、桃駁李等生果，不妨飲番杯同自己星座相夾的雞尾酒，話唔定戀愛運飆升，即刻識到個型男呢！<br><br>記者：林佩婷　攝影：林栢鈞<br>星座資料：Jupiter（www.magiclife.com.hk）</p><p>白羊、天蠍<br>啱飲紅色酒</p><p>白羊女熱情衝動，見到對象會主動出擊。天蠍座女仔表面Cool，其實情感豐富。兩者最啱飲紅色雞尾酒，可以獲得更多能量。<br> Raspberry&amp;VanillaMargarita用呍呢拿酒、糖及種子做的糖漿，再加入新鮮紅桑子，全杯滲出甜甜呍呢拿香味。$90（Happyhour$65）</p><p>巨蟹、雙魚、天秤<br>綠色引異性</p><p>巨蟹女非常感性，唔易流露情感；雙魚女感性得嚟好情緒化；天秤女鍾意同人傾偈，渴望戀愛。三者跟溫和的綠色好夾，令佢哋可以輕輕鬆鬆投入戀愛中。<br> Pepper&amp;MelonMartini（左）用胡椒味Vodka加蜜瓜茸及蜜糖，辣中帶甜。$90（Happyhour$65）<br> Kiwi&amp;StrawberryMojito（右）內有奇異果、士多啤梨及鮮薄荷葉，味道很特別。$90（Happyhour$65）</p><p>雙子、射手、水瓶<br>最愛新奇味</p><p>雙子女愛追求新奇；射手女率直天真貪新鮮；水瓶座古怪反叛，零舍與眾不同，所以用不同材料混合的新味道雞尾酒就最啱。<br> Ginger&amp;LemongrassSling（左）將香茅用Vodka浸足2日，飲落辣辣哋。$90（Happyhour$65）<br> GreenTea&amp;GingerMartini（右）將薑茸再加入綠茶Vodka，味道清爽。$90（Happyhour$65）<br> </p><p>金牛、獅子、處女<br>黃色增異性緣</p><p>金牛女要深思熟慮才會開展愛情；處女座平實帶挑剔；獅子女愛引人注意，雖然三者性格不同，但都以黃色為戀愛色。<br> LumiereMartini（左）用熱情果、芒果、檸檬肉，飲落有濃濃芒果味。$90（Happyhour$65）<br> Peach&amp;MandarinManhattan（右）選用柑仔同桃，還有美國南部威士忌整成，雖味濃，但不嗆喉。$90（Happyhour$65）</p><p>山羊<br>啡色最受落</p><p>山羊女出名古板傳統，踏實嚴謹，所以愛情幸運色係較深的泥土色，同性格一樣咁低調。<br> Nectarine&amp;AniseBellini（左）將桃駁李糖漿煲溶，再倒入香檳分成兩層，飲嗰陣記得攪吓先會有口感。$120（Happyhour$95）<br> HazelnutCapputini（右）主要用Expresso和咖啡酒製成，最特別是面頭的泡沫是用榛子自製，唔係普通忌廉。$90（Happyhour$65）</p><p>她們的心水選擇<br>GiGi</p><p>她選紅色Raspberry&amp;VanillaMargarita，但屬處女座嘅佢應飲LumiereMartini先可以增異性緣。</p><p>Christy</p><p>Raspberry&amp;VanillaMargarita看來顏色好鮮艷，身為白羊座的她一揀就中。</p><p>Cherry</p><p>雙子座的她一揀便選中Ginger&amp;LemongrassSling，所以佢同男友成日咁恩愛。</p><p>亮明居（23933933）<br> 地址：中環國際金融中心2期3樓3101號<br> 營業時間：12pm-2:30pm、6:30pm-11pm　（Bar：5:30pm-11pm　Happpyhour：5:30pm-8pm）&#13;</p></body></html>