<html><header><meta charset="utf-8"><title>Stephy自爆有男友</title></header><body><h1>Stephy自爆有男友</h1><p>鄧麗欣（Stephy）昨日假大埔舉行「DatingStephy簽唱會」，身為少男夢中情人的她，由大會邀請四位男fans上台向Stephy示愛，當司儀問到她有沒有男友時，她竟然答：「有呀！」眼見fans示愛表現怕醜，她笑指不覺有被追感覺，並謂鍾情主動的男仔，隨後fans即為她戴后冠及講盡甜言蜜語冧她。簽名會前，fans更送上自製金唱片慶祝Stephy新碟大賣。</p><p>最愛收情書</p><p>於台上自爆有男友，Stephy解畫說：「我講吓笑！成日答話冇，咪答吓有，幾好笑。」她自言性格被動，會偏愛較主動男仔，但從未試過有男友老套示愛，通常是順其自然一起。Stephy又表示最喜歡收情信，因甚少男仔肯寫信示愛，談到緋聞男友葉念琛寫專欄寄意，她即說：「唔係，冇人講，係你哋（傳媒）話係，從來都唔覺。」<br> 採訪、攝影：馬建華</p></body></html>