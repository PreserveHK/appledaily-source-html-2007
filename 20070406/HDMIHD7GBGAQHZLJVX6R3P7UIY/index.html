<html><header><meta charset="utf-8"><title>復活假不如去車展Hea</title></header><body><h1>復活假不如去車展Hea</h1><p>復活節長假期今日正式開始，幾日流流長都唔知有咩好做，又唔想喺屋企同細妹娛思爭煲碟，點算好？<br>咦，唔係喎！呢幾日可以走車展睇吓有乜筍貨吖！既然係咁，就決定今朝一早去葵涌美達中心，睇吓Mazda復活節試車日暨展銷會，聽聞除咗有最新、售價係$239,900嘅Mazda8G外，仲有十多部陳列車同經理車展出，Offer最高仲去到6萬蚊㖭！但我最Buy嘅，都係睇車可以免費泊車之餘，試車仲有機會贏到$17,800嘅TAGHeuer名錶，幾吸引㗎！下晝一於殺埋落去九龍灣嘅Daihatsu車展，事關有最新嘅Materia展出，即場買車仲送Momo跑車軚環㖭！咁樣左睇右睇，好快又一日啫，都係拿拿臨叫醒埋細佬樂祥去睇車先！</p><p>Mazda復活節試車日暨展銷會<br> 日期：今日至4月8日（10:00am-6:00pm）<br> 地點：葵涌青山公路552號美達中心地下<br> 查詢：萬事得汽車（28931112）<br> <br> Daihatsu復活節全線車展<br> 日期：今日至4月9日（11:00am-6:00pm）<br> 地點：九龍灣常悅道11號新明大廈地下Daihatsu維修中心<br> 查詢：皇冠汽車（24766138）</p><p>悠穎馳<br> 豪邁不羈，愛車如命，聽幾下引擎聲就知咩車！</p></body></html>