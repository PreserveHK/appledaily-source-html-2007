<html><header><meta charset="utf-8"><title>港姐泳裝大跌Watt<br>少女黎姿見籮死</title></header><body><h1>港姐泳裝大跌Watt<br>少女黎姿見籮死</h1><p>應屆港姐由開跑至今，「少女黎姿」2號何傲兒憑靚樣過關斬將，成為大熱，但昨日16位佳麗首穿三點式泳衣，在北京一溫泉拍攝外景時，她卻馬上現形。原來何傲兒身形腰粗籮大，眼見冷馬12號李潔瑩導彈乍現，搶盡風頭，酸溜溜的她竟玩單打說：「唔覺邊個部份大啲就係靚！」想不到一襲泳裝，竟徹底露出了她心胸狹窄、下盤肥大的缺陷。北京直擊</p><p>現年18歲的2號何傲兒，恃着酷似靚女黎姿及擁有白皙肌膚，打從港姐面試已告彈出，與息影女藝員梁小玲女兒14號趙嘉廸雙雙成為風頭躉。昨日16位佳麗在北京天龍源溫泉家園拍攝外景，齊齊首穿三點式泳衣會見傳媒，何傲兒卻暴露了上輕下重的啤梨身形，反而12號李潔瑩卻憑Ccup豐滿上圍撼低所有佳麗成焦點，令她自信全歸位。</p><p>心胸狹窄<br>「唔覺邊部份大就靚」</p><p>一眾港姐穿三點式泳衣在溫泉列陣，燕瘦環肥無所遁形，但整體身形不理想，有樣者冇身材、有身材者則冇樣。正如babyfat的何傲兒，身形竟慘不忍睹，上圍平平無奇，下身卻非常肥大，其腰之粗、籮之大均屬佳麗之最，恍如不倒翁，壯觀程度與籮霸韓君婷早年在日本穿水着現巨籮有得揮，相信巨籮尺碼不下36吋的何傲兒必可穩做籮霸接班人。<br> 24歲的李潔瑩昨身穿大紅三點式泳裝，魔鬼身材見光立時搶鏡，其間她經常左望右望，發現其豐滿上圍掃低全場佳麗後，更不時輕微彎身加強爆炸感，自知身形欠佳的何傲兒雖然獲大會厚待，被安排穿短裙遮籮，但畢竟自信受影響，加上被李潔瑩騷胸狙擊，令何傲兒大感酸溜溜。問她會否想有李潔瑩的出眾身材時，她竟明寸對方說：「我好欣賞佢，都好欣賞自己，唔覺邊個部份大啲就係靚，最緊要適合自己，啱比例囉。」<br> 又問何傲兒會否覺得李潔瑩有缺點？她即暗指對方借胸上位道：「個個都好平均，我覺得唔需要執着某一部份去睇，唔係話佢唔完美。」但何傲兒也沒說對方完美，小器之情盡溢言表，她還稱自己勝在牙齒潔白，又自滿身材，有babyfat也很自然；而熟女婷婷9號王君馨就圓滑得多，大讚李潔瑩「身材好靚，好均勻」，至於李潔瑩則說：「各有各靚，好滿意自己嘅身材。」她更稱不會因為身材出眾招人妒嫉。</p><p>標準身形<br>大口陳慧珊美腿長</p><p>佳麗中以李潔瑩身材最勁，非洲Sammi16號鄭慧貞上圍最平兼腰短腳長，脹爆谷祖琳11號黃頌妍最大隻，王君馨肚腩最大，大口陳慧珊7號周美欣、清裝細契8號梁詠詩和圓面黃宇詩3號張嘉兒穿有臍環，身形高䠷的周美欣更是臀挺腿長，相當標準。<br> 採訪、攝影：曾小嘉</p><p>專家話：局部難瘦賽前冇得救</p><p>一直是大熱門的2號何傲兒，昨日穿上三點式時驚現巨躉，令人始料不及。距離下月21日的港姐總決賽尚有40多日，這段時間憑節食和運動能否改善其啤梨身形？身心營養顧問、註冊營養師劉立儀昨日說：「透過運動同飲食，一個月一般可以減6至8磅，但如果佢下身係一向偏肥，咁雖然成個人瘦咗，但下身依然會比較豐滿，憑飲食同運動都好難局部減。不過可能某類型運動係針對下身，但頂盡只係可以減少少。」</p><p>最高蘋嬸</p><p>上天好公平，何傲兒有樣但身形奇怪，𠵱家風水輪流轉，俾冇樣有身材嘅李潔瑩威番次，所以何傲兒都唔好咁小器啦，唔通好似細契所唱咁，「我只不過偶爾受了驚，於是才遺忘本性」咩？</p></body></html>