<html><header><meta charset="utf-8"><title>中學抗引誘　入行受保護<br>Kary勁舞Fing走毒品</title></header><body><h1>中學抗引誘　入行受保護<br>Kary勁舞Fing走毒品</h1><p>吳雨霏（Kary）及Hotcha前晚於港台擔任表演嘉賓，宣揚禁毒訊息，吳雨霏自爆讀中學時曾有同學引誘她吸毒，幸她抗拒誘惑。娛樂圈向來被稱為大染缸，Kary卻表示入行後，公司同事及朋友個個也比她成熟，所以沒有這些事情發生。</p><p>吳雨霏（Kary）、女子組合Hotcha等前晚於港台擔任表演嘉賓出席《無毒真高手HipHopBandRap跳初賽》，EO2則擔任評判。<br> 吳雨霏穿上小背心，於台上大騷小蠻腰跳着唱新歌《Control》，可是卻咪嘴上陣。提到有否沾染毒品，Kary說：「我中學嗰陣有朋友引誘我，我冇受引誘，自己好好彩，啲人成日話入咗行好易受污染，我就話入咗行反而係好事，因為公司啲同事都係大人，冇呢啲事發生。」</p><p>「冇見過藝人食」</p><p>問Kary可是被Paco昅實，免行差踏錯，她說：「唔係，公司都唔理我哋啲私人嘢。」問她可是合約聲明不可吸毒等，她續說：「我簽約時都未夠18歲，係爹哋搞。」提到圈中人易受引誘，Kary謂：「我好少理其他人嘅事，我從來都冇見過有artist喺我面前食，不過可能同呢個圈壓力大有關。」<br> Kary又透露下個月會往內地宣傳進軍內地市場，屆時會跟古巨基往昆明、中山及佛山等地，但雙親卻擔心她的安全。</p><p>Hotcha倒米</p><p>Hotcha身穿性感服飾又唱又跳，三人平均跳舞的年資也有三年，問為何不任評判，她們不約而同說：「好多參賽者嘅跳舞年資都長過我哋，所以唔敢做評判。」<br> 前晚的活動是關於禁毒，問她們身邊可有朋友也有服食毒品，成員Regene說：「都有㗎，我有朋友玩音樂，佢話畀我知食大麻，我見佢個人好殘，佢話要搵靈感。」Winkie也說：「我有朋友食，佢話可以減肥，令雙腳瘦啲，因為有吸水作用。」<br> 採訪：駱華齡<br> 攝影：林德雄</p></body></html>