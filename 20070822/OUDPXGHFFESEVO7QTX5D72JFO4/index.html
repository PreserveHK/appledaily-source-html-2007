<html><header><meta charset="utf-8"><title>異口同聲愛沙灘婚禮<br>馮仁昭四圍超：宗澤咀杏兒熱辣辣 - 馮仁昭</title></header><body><h1>異口同聲愛沙灘婚禮<br>馮仁昭四圍超：宗澤咀杏兒熱辣辣 - 馮仁昭</h1><p>黃宗澤、胡杏兒、汪明荃同滕麗名噚日喺大浪灣拍攝無綫劇《我的野蠻奶奶2007》煞科戲份，劇情講黃宗澤同胡杏兒舉行沙灘婚禮，一對緋聞男女更當住大班人面前嘴對嘴，場面溫馨。<br> 黃宗澤話將來有機會舉行婚禮，一定唔會揀喺夏天進行，佢話：「小弟比較怕熱，戶外舉行婚禮一定要揀秋天或冬天，如果夜晚喺沙灘開party都幾好。」<br> 至於胡杏兒就着咗件Valentino贊助嘅象牙色短婚紗開工，佢話接吻戲份係導演臨時要求加拍，問到佢心目中嘅婚禮喺邊度舉行，佢嘅答案竟然同緋聞男友黃宗澤一樣，都係話怕熱，唔知佢哋係咪一早傾過呢個問題呢？杏兒話：「原本劇本冇寫要咀，點到即止都OK嘅，其實舉行沙灘婚禮都唔錯，不過夏天咁熱就唔掂啦！」&#13;</p><p>阿姐嘆多垃圾桶</p><p>自言平日甚少到沙灘嘅汪明荃，竟然對沙灘嘅垃圾桶感興趣，佢話：「都唔明點解一個咁細嘅沙灘，會有咁多個垃圾桶，香港人製造垃圾真係好犀利！」
</p></body></html>