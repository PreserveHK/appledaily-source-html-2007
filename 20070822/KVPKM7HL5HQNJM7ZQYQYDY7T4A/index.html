<html><header><meta charset="utf-8"><title>求驗客手記：離皇馬投比錫達斯？希古恩「大佬」至真 - 求驗客</title></header><body><h1>求驗客手記：離皇馬投比錫達斯？希古恩「大佬」至真 - 求驗客</h1><p>一份土耳其報章報道：「比錫達斯與希古恩達成加盟協議！」我求大俠睇完個大題都嚇咗一跳，再睇內文，先知呢個唔係皇馬前鋒希古恩，係佢親生阿哥費達歷高希古恩！「大佬」𠵱家喺阿甲河床效力，位置同細佬一樣係前鋒，佢啱啱同比錫達斯達成加盟協議，轉會費只係100萬鎊（約1,550萬港元），身價同細佬差好遠噃！</p></body></html>