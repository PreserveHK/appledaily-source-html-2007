<html><header><meta charset="utf-8"><title>否認傷Jacky仔<br>蒙嘉慧：太誇張</title></header><body><h1>否認傷Jacky仔<br>蒙嘉慧：太誇張</h1><p>蒙嘉慧（YoYo）、歐陽震華和童星王樹熹（Jacky仔）合作拍攝的無綫劇集《爸爸閉翳》熱播中，有消息指曾表示不喜歡小孩的YoYo拍攝期間，時常用指甲弄傷Jacky仔，Jacky母子日前作出大控訴。</p><p>「唔使用呢啲宣傳」</p><p>YoYo前晚在將軍澳廣播城錄影節目《味分高下》，她否認欺負Jacky仔，她說：「我平時好少回應，但今次單新聞影響自己，太誇張喇，套劇拍完半年，𠵱家先攞呢啲新聞出嚟，我覺得唔需要用呢啲新聞宣傳套劇。」YoYo澄清沒有用指甲弄傷對方，她說：「如果佢有傷，當時應該報警。」YoYo昨表示會保留追究權利，並謂不應利用小孩作宣傳。<br> Jacky仔的母親也否認指控YoYo之說，她昨在電話中說：「YoYo拍戲唔使埋位時都只係打機，佢冇蝦Jacky仔，我個仔如果俾人蝦，一定會講出嚟，我都唔容許呢啲事發生。」問Jacky仔媽咪可會就此事聯絡YoYo解釋？她說：「唔會啦，大家喺呢行都會明，公道自在人心，冇做過唔使怕人講，食得鹹魚抵得渴。」<br> 採訪：楊潔雯<br> 攝影：林德雄</p></body></html>