<html><header><meta charset="utf-8"><title>O'Camp必備妝物　水油不侵</title></header><body><h1>O'Camp必備妝物　水油不侵</h1><p>入O'Camp係大學時代的重要時機，一想到要跟素未謀面的同學仔玩遊戲，女生就會囉囉攣：帶咁多化妝品會唔會嚇親人？平日的妝容會唔會太誇張呢？玩到溶妝咪好樣衰囉？唔想俾同學仔笑足幾年，妝物記住以輕便易用為主，以下妝物不但防水防汗防油，更可一物多用，唔怕塞到個袋脹卜卜啦﹗<br>記者：盧家蕙<br>攝影：譚盈傑<br>Model:Kitty&amp;Algie@Puremodels<br>MakeupArtist:Maggie@Lola,SwanTang@BobbiBrown<br>HairStylist:Meegan</p><p>防水裸妝</p><p>濕身game除咗要着泳衣打底，更要以防水妝備戰，以有機防曬面霜取代粉底，選用一筆兩用、防水防油的妝物，蜜桃色自然裸妝令你妝容加倍輕鬆，放心玩到癲啦﹗</p><p>防水裸妝妝物：</p><p>SPF30有機顏彩防曬面霜<br> 含天然有機礦物防曬成份，單塗已可均勻膚色。$300（b）</p><p>三重修護果啫喱<br> 妝前用可全面吸油，或輕印面上以方便補妝。$260（a）</p><p>多角度旋轉彩妝盒<br> 鏡子可多角度旋轉，備有3款眼影、2款唇彩，胭脂及Highlight各一，免除襯色麻煩。$400（a）</p><p>黑色睫毛液<br> 防水力驚人，濕水都唔怕變熊貓眼。$210（a）</p><p>SheerLip/CheekPencil<br> 柔滑粉紅的兩用筆，色澤自然可愛。$210（a）</p><p>LaPetitBrushSet<br> 7種迷你專業化妝掃，活動手柄設計可裝配於化妝掃頭，加長掃柄後就更易用。$590（a）</p><p>精靈大眼妝</p><p>夜麻麻懶有mood，又係時候唱營歌、跳營舞，唔想玩到殘晒，持久力強的妝物當然唔少得，雙眼更要保持精靈亮大，閃爍的深綠色眼妝便大派用場。</p><p>精靈大眼妝妝物：</p><p>BobbiBrown亮膚防曬粉餅SPF20PA++<br> 控油又防汗，美白成份更是貼心。$400<br> （另粉盒<br> $80）</p><p>持久炫彩眼影膏<br> 可對抗眼瞼出油及膚色不均的情況。$190（c）</p><p>不脫色持久睫毛液<br> 有即時增長及豐盈效果，防水力強。$160（c）</p><p>兩用唇膏胭脂霜<br> 霜狀配方，輕抹一下已好上色，質地滋潤又持久。$200（c）</p><p>金屬閃炫眼影系列<br> 粉質幼細緊貼出色，可省卻補妝煩惱。$420（c）</p><p>雙色眉粉<br> 眉粉以外更備眉夾，以備不時之需。$420（c）</p><p>Shoplist：<br> （a）Lola31051812<br> （b）JuiceBEAUTY28335149<br> （c）BobbiBrown22658928</p></body></html>