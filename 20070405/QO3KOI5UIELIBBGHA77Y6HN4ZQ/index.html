<html><header><meta charset="utf-8"><title>國際Gossip<br>特敏福嚇怕南韓</title></header><body><h1>國際Gossip<br>特敏福嚇怕南韓</h1><p>特敏福（Tamiflu）雖然係防治流感嘅有效藥物，可惜可能會食到人黐線，日本政府噚日公布最新統計數字，話有128個病人、多數係細路仔食咗特敏福之後出現異常行為，當中8個仲自殺身亡。南韓就覺得太過牙煙，決定暫停向年輕人處方特敏福，除非真係有特別情況至可以服用。<br> 法新社</p></body></html>