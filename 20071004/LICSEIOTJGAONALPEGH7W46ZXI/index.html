<html><header><meta charset="utf-8"><title>祖廸羅慘烈甩毛</title></header><body><h1>祖廸羅慘烈甩毛</h1><p>英國男星祖廸羅（JudeLaw），曾幾何時憑住靚仔樣俘虜萬千女影迷嘅芳心，不過現年35歲嘅佢，脫髮問題越嚟越嚴重，噚日佢上名嘴大衞利達文（DavidLetterman）嘅節目時，慘現PhilCollins式嘅M字額，連阿Deep都要嘆句慘不忍睹！</p><p>「生髮水都買唔起」</p><p>近排經常戴住帽出嚟見人嘅祖廸羅，噚日為咗宣傳新戲《Sleuth》，特登西裝骨骨上咗《大衞牙擦騷》，不過所有fans留意嘅唔係佢講過乜嘢，而係佢嘅驚嚇甩毛look。早喺20幾歲已經有明顯脫髮迹象嘅佢，M字額現時已經蔓延至頭頂，就嚟變「T」字，非常嚇人。<br> 喺娛樂網站Dlisted.com，唔少女fans見到祖廸羅嘅甩毛look大呼心痛，EWWWW話：「或者佢可以考慮戴番個假髮，佢以前好型㗎！」不過，唔少男網友見到祖廸羅嘅M字額反而非常心凉，仲對佢冷嘲熱諷，TomIsATool話：「佢同PhilCollins已經融為一體。」Goosey話：「好心佢就剃光個頭啦，光頭點都有型過『甩毛』啩！」StockBroker話：「一個片酬成億嘅荷李活男星，連支生髮水都買唔起咩？」<br> <br> 網址： http://dlisted.com/node/15901#comments <br> <br> 版主：網盜王尊尼Deep<br> 本欄逢周一至五刊出</p></body></html>