<html><header><meta charset="utf-8"><title>英超早飛王：熱刺不設防捧利記「主勝」 - 畢傑</title></header><body><h1>英超早飛王：熱刺不設防捧利記「主勝」 - 畢傑</h1><p>上期〈英超早飛王〉，我承諾會再帶挈擁躉，結果愛華頓主場贏米杜士堡，令我呢張支票兌現。今個禮拜有乜水？梗係利物浦啦，佢哋啱啱喺歐聯輸波，呢場對住唔設防嘅熱刺，肯定搵對方嚟出氣，要硬利物浦勝[-1]。畢傑</p><p>1〉星期日27　利物浦vs熱刺</p><p>前晚利記對法甲馬賽場歐聯分組賽我都有睇，好少見到利記主場踢得咁差，班球星做晒隱形人，仲完全控制唔到戰局，所以輸0:1，我認為係佢哋自己攞嚟。但踢波係一場場計，今場打得差，唔代表下場唔可以踢場好波，我深信利記做得到。開「咧」至今利記雖然成日星期美點，又受到傷兵問題困擾，但一路有穩定演出，亦冇俾阿仙奴同曼聯比下去。<br> 禮拜日利記喺主場對熱刺，丹尼爾艾格、沙比阿朗素同基爾維會繼續缺陣，但係佢哋板凳深度夠，影響唔算好大。只要班主力好似係加歷查、謝拉特同費蘭度托利斯咁踢出水準，同埋呢3分應該冇走雞。</p><p>羅賓遜屙蛋當食飯</p><p>至於熱刺，佢哋今夏肯咁花錢，我本來對佢哋有啲期望，但踢落完全係兩回事，火力算ok，但防守完全唔掂。我估唔到冇咗一個京治啫，影響居然可以咁大，但最令我唔開胃嘅就係佢哋個龍門羅賓遜，呢個英格蘭頂級門將遠又接唔實，近又救唔到，仲周不時屙蛋，8場聯賽失成16球，以頂級龍門嚟講，完全唔及格。而我亦收到風，話呢場波領隊祖爾會繼續用佢，咁就掂喇，利記對住個咁嘅龍門，點可能入唔到幾球吖？<br> 祖爾為咗留力鬥利記，冇帶占邦達、贊拿斯、伊高圖同埋貝碧托夫去塞浦路斯踢噚日對安羅科薩斯場歐協盃，但佢班波嘅問題唔喺球員體力度，而係喺防守度，因此俾班主力唞多幾日，都係救不了。開飛利記W有1.45倍，如果嫌少，信我，揀利記[-1]「主勝」，賠率有成2.35倍，好分好多。</p><p>2〉星期六8　曼聯vs韋根<br>曼聯「細」水長流</p><p>曼聯在周中的歐聯勝羅馬贏來帶點運氣，在該役末段手肘受創的中場卡域克，證實要休息6星期，而同樣掛彩的中場基斯坦奴朗拿度，雖然可以披甲，但由於對手只是韋根，今役可能會被收起，至於該仗缺陣的門將雲達沙，則料會續倦勤。由於曼聯今屆長期開「細」，當再取「細」，再補曼聯[-1]開「主勝」。《入球要細》</p><p>3〉星期六15　阿士東維拉vs韋斯咸<br>維拉主場有保證</p><p>維拉上仗領先3球的優勢下被熱刺追和4:4，對士氣造成打擊，至於前鋒卡維則續倦勤；不過球隊今屆主場聯賽表現頗有保證，而且英格蘭小將艾邦拉荷又近況不俗。韋斯咸或以中場梅連斯復任正選，代替柏加，至於一對前鋒比拿美及森莫亞則有傷。《維拉秤先》</p><p>4〉星期日6　阿仙奴vs新特蘭<br>阿奴炒硬新特蘭</p><p>今屆越戰越勇的英超榜首隊阿仙奴，雖然仍有不少傷兵，但有前鋒尹佩斯復出，今役可能續夥拍艾廸巴約攻堅，而且今屆聯賽主場長勝。新特蘭有前鋒史杜基斯倒戈，但料他今役只會先任後備，而球隊近7仗只得1勝1和5負，似乎漸已「現形」。《阿奴態勇》</p><p>5〉星期日14　雷丁vs打比郡<br>為雷丁和波「打」氣</p><p>雷丁上仗竟失掉7球，而且球隊已連續5場入球開「大」，後防明顯有漏洞，不過球隊於主場往往踢高半線。升班馬打比郡有新加盟的前鋒堅尼米拿態勇，為球隊披甲3場就入了2球，料今役堅尼米拿續會夥拍史堤芬侯活攻堅。兩隊實力相若，宜博和。《可吼和波》</p><p>6〉星期日25　布力般流浪vs伯明翰<br>博布力般再斬二両</p><p>布力般剛踢罷歐協盃，但由於翼鋒賓尼及前鋒辛達告魯斯俱勇，加上又有主場之利，又剛於聯賽盃以3:0伯明翰，今役又再碰頭，不難又再以這個相信比數，擊敗這支升班馬。伯明翰中場戴文莊臣再次觸傷鼠蹊，而且球隊近3仗都未能取得入球。《看好布般》</p><p>7〉星期日26　保頓vs車路士<br>車仔內憂不絕咪掂</p><p>保頓今屆演出走樣，聯賽僅1勝，幸前鋒安歷卡及中場史必等主力俱可以候命。車路士於周中的歐聯反敗為勝，士氣該轉好，偏又傳出球會將羅致阿積士教練坦卡特任足球總監，擾亂軍心；而今役有後衞布歷治被罰停賽。由於兩隊各有缺陣，今役少敲為妙。《不宜重槌》</p><p>8〉星期日28　曼城vs米杜士堡<br>米堡攻城輸少當贏</p><p>曼城今屆主場全勝，由於今役續缺前鋒路蘭度比安基，故料又會踢4-5-1，以伊美梅賓沙任單箭頭；門將方面，3名門將卡斯柏舒米高、伊沙克臣及赫特均有機會正選把關。近4仗1和3負的米杜士堡仍然傷兵滿營，今役又要作客，相信輸少當贏。《米堡態沉》</p><p>9〉星期日29　紐卡素vs愛華頓<br>紐記冲喜愛隊頻撲</p><p>紐卡素雖有中場祖爾巴頓傷癒，但由於仍未有足夠狀態，料今役不會披甲，而翼鋒占士米拿則剛當選本年東北最佳年輕球員。愛華頓剛作客烏克蘭，兩名攻擊球員安祖莊臣及奧士文俱有傷在身，若安祖莊臣缺陣，料會由麥法頓夥拍耶高保攻堅。《愛隊頻撲》</p><p>10〉星期日44　富咸vs樸茨茅夫<br>富咸樸茅鬥韌力</p><p>富咸連續打和了5場，前鋒大衛希利及中場丹普西狀態俱不俗。踢法一向穩陣的樸茨茅夫，上仗竟以7:4挫雷丁，連領隊哈利列納亦表示不欣賞，料球隊今役會加強防務；而前鋒馬華路禾尼上仗連中三元後，信心甚佳。由於兩隊均韌力夠，可博和。《和波在望》</p><p>周末早飛超級重心</p><p>《日聯》<br> 星期六1<br> 鹿島鹿角vs神戶勝利船<br> 讓球主客和：鹿島鹿角勝[-1]（2.15倍）<br> <br> 《法甲》<br> 星期六49<br> 羅連安特vs卡昂<br> 主客和：羅連安特勝（1.8倍）<br> <br> 《英超》<br> 星期日27<br> 利物浦vs熱刺<br> 讓球主客和：利物浦勝[-1]（2.３5倍）<br> <br> 《德甲》<br> 星期日40<br> 拜仁慕尼黑vs紐倫堡<br> 大細：拜仁慕尼黑大（2.15倍）</p></body></html>