<html><header><meta charset="utf-8"><title>討論區精華：有紋身　憂不獲酒店聘用</title></header><body><h1>討論區精華：有紋身　憂不獲酒店聘用</h1><p>有些事情，年少無知時未考慮清楚後果，不要隨便嘗試。小網幼承庭訓，對紋身人士無甚好感，抱着敬而遠之態度，近年這種偏見才漸漸消失，不過，社會上很多人仍認為這些人好人有限，網民「狠牙丸」便有切膚之痛，「我有紋身，入酒店做係咪有困難？」</p><p>穿衣服遮着紋身</p><p>「幾年前紋落，只係紋喺啲着衫見唔到嘅地方，𠵱家讀緊酒店管理，但聽講做酒店唔可以有紋身，因為會有身體驗查。係真唔係？」原來狠牙丸擔心紋身影響搵工，可惜紋身是難以磨擦的印記，令他甚為苦惱。<br> 酒店從業員「littleyi」安慰狠牙丸不必過慮，「驗身只係檢查你有冇大病，唔使檢查皮膚。」其他網友也說面試時穿衣服遮蓋紋身便可，「rollins」說：「如果紋身唔係喺啲顯眼嘅地方冇事㗎，我公司都有幾個同事有紋身。」「carljolin」更說，「我公司某女同事，着住制服都成對雀喺身度。」「曼尼洛斯」認為僱主不在乎員工有否紋身，「你有紋身佢都唔會理你，你又唔係光着身子喺酒店返工，而且你個紋身喺唔顯眼位置，着制服會蓋過㗎啦。」<br> <br>  http://www17.discuss.com.hk/viewthread.php?tid=5075166 </p></body></html>