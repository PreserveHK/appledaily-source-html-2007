<html><header><meta charset="utf-8"><title>34歲金允珍超暴露<br>網友嘲嬸嬸</title></header><body><h1>34歲金允珍超暴露<br>網友嘲嬸嬸</h1><p>韓國首爾上星期五舉行一年一度嘅青龍電影頒獎禮，阿Deep見唔少女星都好似唔怕凍咁着好少布出嚟，真係要寫個服字畀佢哋，網友當然都唔放過批評機會啦，不過現年34歲嘅金允珍着超deepV晚裝，有啲網友就唔多欣賞。</p><p>朴詩妍着舊衫</p><p>去咗美國拍劇集《迷》（Lost）嘅金允珍，當日以超性感晚裝回饋同鄉，唔少網友大讚佢身材好，仲好佩服佢嘅勇氣，「ONA」仲話佢件低胸裝跌落嚟咁滯，不過POPCORN就話：「金允珍已經係嬸嬸，過份暴露喎！」朴詩妍當晚中門大開，本來都好有睇頭，可惜就被網友揭發，佢件晚裝曾被美國黑人女歌手Ciara同金亞中着過，新鮮感當堂急降。<br> 至於金亞中就俾傳媒影到佢扁嘴行紅地毯嘅一刻，慘遭網友話佢似土人，SUHO仲不留情話：「會唔會係整容手術後遺症？」SU又話：「點解金亞中手袋咁似遙控器嘅？」同樣，女新人得主鄭麗源就被批評為身材平平無奇。<br> 金亞中、金允珍：<br>  http://tvzonebbs1.media.daum.net/griffin/do/photophoto/read?bbsId=A000004&amp;articleId=293391 <br> 朴詩妍撞衫：<br>  http://tvzonebbs6.media.daum.net/griffin/do/talk/gallery/same/read?bbsId=S000052&amp;articleId=1121 <br> <br> 版主：網盜王尊尼Deep<br> 本欄逢周一至五刊出</p></body></html>