<html><header><meta charset="utf-8"><title>馮仁昭四圍超：鍾鎮濤配音𠱁囡囡 - 馮仁昭</title></header><body><h1>馮仁昭四圍超：鍾鎮濤配音𠱁囡囡 - 馮仁昭</h1><p>鍾鎮濤（阿B）噚日同李彩華喺青衣城出席怪獸雪村開幕禮，阿B話五年前為《怪獸公司》嘅毛毛配音時，佢細女仲未出世，𠵱家細女睇番佢配音套卡通片，可以順便學吓講嘢，大女仲送咗毛毛公仔畀細女㖭！原來阿B有份為卡通片配音，令到佢大女覺得好威，仲開心過佢攞獎。</p></body></html>