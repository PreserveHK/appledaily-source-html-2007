<html><header><meta charset="utf-8"><title>AnnaSui指甲舞蝶</title></header><body><h1>AnnaSui指甲舞蝶</h1><p>諗極唔明，位於九龍站全新開幕的商場Elements，點解會有個中文名「圓方」，暫且不在此深究。值得一提是Elements發展商號稱商場耗資1,000萬興建10個全港最豪華的洗手間，擺明走高檔路線，萬事以「靚」行先。而各大扮靚品牌亦接二連三在此開舖，當中包括頭髮、指甲、美容、面部及身體護理等等，總之務求令圓方方圓裏的一切都很美，包括你和我。<br><br>記者：胡卓琳　攝影：陳陶鈞　Model：SylviaMa<br>服裝提供：PINKO（21754848）尖沙嘴海港城2130號舖</p><p>AnnaSui美甲區SuifyArea</p><p>一湊美甲潮，開設全新的扮靚區「SuifyArea」，成為全球首間擁有美甲服務護理的概念店。店內有駐場美甲師提供獨一無二的全套指甲服務，包括美甲護理、保護光療樹脂甲服務、美甲彩繪等等，加上AnnaSui一系列指甲油BackUp，想點整點畫都得。不過講明，美甲服務只限手指甲！</p><p>AnnaSui（21968796）<br> Elements1樓1088號舖</p><p>Biotherm費護理手蠟</p><p>淨做零售已過時，Biotherm就深明此道理。旗艦店前舖賣貨，後舖做護理。服務包括全球首個Biorefresh溫泉護理專業療程，門市亦設有全港首個BiothermHomme男士護理區。新張期內購物滿指定金額即可免費試做以上服務，仲有手部護理手蠟俾你揀。</p><p>Biotherm（21968206）<br> Elements1樓1093號舖</p><p>ShuUemura80款睫毛任黐水晶</p><p>ShuUemura的假睫毛向來齊全，店內還有一個TokyoLashBar，接近80款假睫毛任你揀，Elements店開幕，月內更特別推出首創的CustomizedLashAtelier服務，駐店化妝師會為客人度身訂做一對以水晶裝飾的假睫毛，水晶免費㗎！揀多幾粒都抵晒啦！</p><p>ShuUemura（21968236）<br> Elements1樓1095號舖</p><p>Kiehl's護髮行先</p><p>扮靚應該由頭開始！Kiehl's於Elements的新店，中央加裝有水龍頭Sink盆，目的係俾顧客盡試Kiehl's一系列強勢護髮產品，還有駐場護理顧問俾你查詢一切有關頭髮的問題。</p><p>Kiehl's（21968348）<br> Elements1樓1087號舖</p><p>Elements美容化妝舖越開越多，精選以下供參考：
</p></body></html>