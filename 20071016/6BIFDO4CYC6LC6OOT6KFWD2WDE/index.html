<html><header><meta charset="utf-8"><title>賭blog日記：3線波好好味 - 蘋果波神</title></header><body><h1>賭blog日記：3線波好好味 - 蘋果波神</h1><p>17/10/2007.....<br> 天晴</p><p>最新動態</p><p>國際賽期間，反而有心機翻查一啲3線波嘅軍情同往績，好似絕少幫襯嘅美職聯官方網頁（www.mlsnet.com），一如北美各主要體育一樣極重視數據分析，資料同軍情洋洋數千字，齊到你唔信；識英文嘅話，唔使睇足智彩特登搵個美國記者寫嘅每周大勢啦。<br> 何況周一早上無人料到芝華士竟主場爆冷負急流，令昨日早上先出場嘅侯斯頓戴拿模仲有機會爭常規賽西岸冠軍，結果戴拿模一球打敗鹽湖城，如果周六再作客贏埋芝華士，就可後上贏西岸冠軍。其實呢類軍情每天都喺度變化中，爭在你有冇時間同興趣研究，但貼中英超同玩美職聯、英甲派彩冇分別，所以咪歧視3線波呀。英甲盧頓大捷，可惜貼5:1呢個百倍波膽，又欠一球，唔係今個禮拜又係玩風流波咯。<br> 今晚咁多國際賽，部份開賽時間唔太夜，點都要買番多少；俄英大戰我冇興趣，2線波瑞典迎北愛，強陣鬥殘陣，加上要復仇，有得睇又想贏錢，呢個[-1]嘅1.7倍係我重心之選。<br> 蘋果波神<br> 股市大旺，英超盛世，大家齊來贏多啲！<br>  http://hk.myblog.yahoo.com/footballexperts/ </p></body></html>