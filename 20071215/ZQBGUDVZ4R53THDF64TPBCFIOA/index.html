<html><header><meta charset="utf-8"><title>關仁隱事：囚鳥玩失蹤冇前途 - 關仁</title></header><body><h1>關仁隱事：囚鳥玩失蹤冇前途 - 關仁</h1><p>入咗娛樂圈唔短日子嘅「囚鳥」，成日都係靠行性感同負面新聞博見報，早排佢嘅紋身成為一時話題之後，近幾個月好似潛咗水咁，咪都係因為唔生性，換過幾間公司，每次都話會努力，但都係得個講字，「狼來了」講得多，冇人再畀機會佢。<br> 早排關仁同一位電影幕後傾開偈，提起囚鳥佢就媽媽聲，話從未見過一個咁唔專業嘅藝人。話說早年囚鳥接咗套劇，同劇有性感女神「豬豬」，有日拍拍吓，輪到囚鳥埋位，但搵極搵唔到佢，第二日囚鳥出現時，仲理直氣壯話拍緊第二個啲戲，未輪到自己所以走先喎，激到個導演死死吓。呢件事差唔多成個電影行都知，所以佢想有戲開都幾難。<br> Textby關仁</p></body></html>