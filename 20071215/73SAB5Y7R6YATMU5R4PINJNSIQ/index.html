<html><header><meta charset="utf-8"><title>馮仁昭四圍超：江若琳眼大招人妒 - 馮仁昭</title></header><body><h1>馮仁昭四圍超：江若琳眼大招人妒 - 馮仁昭</h1><p>江若琳噚日喺灣仔出席化妝品品牌記者會，佢對於自己一雙大眼又愛又恨，佢話：「之前都有人話過我整容，如果一卷膠紙同大眼珠隱形眼鏡就叫整容，我諗啲整容醫生冇生意啦。」江若琳又話近日有人將佢15歲時嘅肥妹仔相上載去其他藝人如Hotcha同陳柏宇嘅blog，佢話：「嗰張相係我未箍牙又肥時同啲同學仔去影樓影嘅，睇到之後覺得好無奈。」</p></body></html>