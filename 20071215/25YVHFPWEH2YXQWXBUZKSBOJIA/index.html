<html><header><meta charset="utf-8"><title>綜援母子白車當的士</title></header><body><h1>綜援母子白車當的士</h1><p>濫用救護車服務招數日日新，近日網上流傳這個故事。主角是一對領綜援母子，有晚母子經福田口岸返港，中年「慈母」堅稱17歲囝囝發燒，一過關就急召救護車，救護員趕到落馬洲支線車站大樓，為事主量體溫，卻量不出半點發燒病徵，無奈慈母堅持阿仔「生實霸典路」（攝氏38.6度），救護員只好盡責將母子送往北區醫院。<br> 母子抵院後無辦登記手續，反而急急腳從醫院後門離開。慈母更邊行邊打手機對友人說：「係呀，𠵱家行緊過嚟啦，上水廣場等吖嘛！頭先慳番40蚊車錢呀！」原來又是將白車當的士坐，難怪不少救護員自稱為的士司機。過去曾有科大生流牙血也召白車，被網民冷嘲「讀屎片」，今又有慳錢母子白車當的士，看來當局真係要諗諗計。<br> 想知多點救護員「白的」生涯，請到「豆腐店員」的網誌： http://hk.myblog.yahoo.com/charade_coupe/article?mid=550。 <br> <br> 《蘋果》網聞請你報料！大家無論在網上網外發現任何騎呢搞笑的事情，都歡迎提供照片或短片資料。一經採用可獲酬100元<br> 請附姓名、電話及電郵地址，<br> 電郵到：mailto:newsapple@appledaily.com</p></body></html>