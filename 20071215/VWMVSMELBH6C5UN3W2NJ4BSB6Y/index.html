<html><header><meta charset="utf-8"><title>隔牆有耳：冬冬內地攞環保獎 - 李八方</title></header><body><h1>隔牆有耳：冬冬內地攞環保獎 - 李八方</h1><p>前環境運輸及工務局局長廖秀冬任內有乜建樹大家未必知道，內地人反而識貨，推選冬冬為今年「綠色中國年度人物」之一。主辦官方機構指佢積極提倡「污染者自付」原則，修訂污水處理規例，推行珠三角空氣質量管理同淨化海港計劃，令維港致病微生物大腸桿菌下降五成咁勁?<br> 除咗冬冬，今年仲有其他八人獲獎，分別係清華教授張曉健、中央台記者柴靜、河南環保人士霍岱珊、北京綠家園老闆汪永晨、退休林業工人趙希海、尚德太陽能電力董事長施正榮、導演張藝謀同馮小寧。<br> 據報道，呢個獎先經專家提名審核，選出24個候選人，然後喺上個月舉行網上公投，再綜合民調同專家評選得出結果，係有中國特色嘅「民選」。<br> 共有近1,700萬人網上投票，冬冬得逾126萬票。</p></body></html>