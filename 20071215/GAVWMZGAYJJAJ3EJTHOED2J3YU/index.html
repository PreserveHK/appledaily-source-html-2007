<html><header><meta charset="utf-8"><title>傷者憶述恐怖車禍肇事一刻：<br>「好多嘢由窗口飛出去」</title></header><body><h1>傷者憶述恐怖車禍肇事一刻：<br>「好多嘢由窗口飛出去」</h1><p>【本報訊】「我睇住架新巴衝過嚟，知道一定會撞，嚇到即刻同太太講，捉住呀、捉住呀！」前晚將軍澳2死17傷大車禍中城巴E22A上的傷者鄭先生，向記者憶述事發經過時像有一種死裏逃生的感覺，他猶有餘悸地說：「我同太太由座位拋咗出嚟，跌咗喺通道，當時好混亂。」兩夫妻在充滿哭喊的車廂內對望，心裏湧出第一個感覺就是：「好好彩！」　記者：潘志能　梁瑞帆　伍浦鋒</p><p>鄭氏夫婦口中的「好好彩」原來事出有因，鄭先生日前與妻子和小姨往台灣旅遊，前晚8時返港，「喺台灣食得唔好，落咗機之後成家人好肚餓，即刻要去食嘢，結果搭遲咗幾班車。」以為一切盡是天意的鄭先生，在巴士相撞的一剎那，以為與妻子踏上了死亡之旅。</p><p>「相撞衝力達26.5噸」</p><p>「我睇住架新巴衝過嚟，知道一定會撞車，嚇得即刻同太太講，捉住呀、捉住呀！」鄭說，一聲隆然巨響後，他和妻子兩人已從下層座位上拋起，車廂在劇烈晃動，並且向前衝，上下層車廂傳來此起彼落的慘叫聲，當巴士最終停下後，鄭才定下神來，看見妻子和小姨只是受了輕傷，才舒了口氣。<br> 「其實當時好多人喺度瞓覺，撞咗車之後，差唔多所有人都跌咗喺通道，有好多嘢由窗口飛咗出去。」一名面和手部受傷的女乘客說，當巴士停下，她看到巴士車頭被劏開，有人跌出車外，耳邊不斷傳來哭聲。<br> 「我估兩架巴士相撞一刻嘅衝力達到26.5噸，撞擊力就好似一把鋼刀劈向城巴車頭。」理工大學機械工程學系工程師盧覺強昨天形容車禍中兩巴相撞的撞擊力時說，現場路面時速50公里，若重約15噸的新巴在路口未有減速直駛而出，撞向城巴車頭，城巴玻璃纖維製成的上層組件便如螳臂擋車「即刻散晒」，乘客和座位隨時會被拋出車外。<br> 意外中受傷的17名傷者，至昨晚仍有5人留醫，其中3人情況嚴重。新巴及城巴的高層職員昨天往醫院探望傷者，並向意外中一家五口兩死三重傷的姓阮傷者和家屬，即時發放撫恤金。並設立熱線28289981，供死傷者家屬查詢賠償安排。</p><p>網民責司機揸車狼</p><p>意外中涉嫌危險駕駛導致他人死亡被捕的新巴姓譚（29歲）司機，獲准1萬元保釋，他駕駛有關路線已超過3年。新巴職員昨均表示不熟悉該名染着一頭金髮的同事，也有人向記者說：「佢好似結咗婚。」該宗意外惹來不少市民上網留言，有人指肇事司機的駕駛態度「狼死」，亦有人寫道「796線揸車狼死嘅，又豈止一兩個咁少。」<br> 城巴及新巴企業傳訊副總監陳燕玲指，若意外涉及人為錯失，會由公證行及保險公司處理有關賠償問題，公司過往經常訓示司機必須小心駕駛。<br> 據悉，意外中的城巴和新巴分別於前日上午及本月5日通過例行檢查，兩司機前日下午4時開工，晚上9時曾小休。立法會交通事務委員會主席鄭家富關注今次意外，質疑司機工時過長是罪魁禍首，長時間工作亦可能令司機變得急躁。</p><p>兩巴車禍示意圖</p><p>肇事巴士及司機資料</p><p>《型號》<br> 新巴：富豪超級奧林比安<br> 城巴：丹尼斯三叉戟<br> <br> 《出廠年份》<br> 新巴：1999<br> 城巴：1998<br> <br> 《最近檢查日期》<br> 新巴：05/12/07<br> 城巴：14/12/07（事發日上午）<br> <br> 《路線》<br> 新巴：796S（將軍澳清水灣半島至牛頭角地鐵站）<br> 城巴：E22A（機場至將軍澳新都城）<br> <br> 《安全帶設備》<br> 新巴：無<br> 城巴：有<br> <br> 《司機資料》<br> 新巴：姓譚（29歲）<br> 城巴：姓施（60歲）<br> <br> 《入職年資》<br> 新巴：6年<br> 城巴：12年<br> <br> 《駕駛肇事巴士路線年期》<br> 新巴：超過3年<br> 城巴：超過3年<br> <br> 《傷勢》<br> 新巴：穩定<br> 城巴：出院<br> <br> 《目前情況》<br> 新巴：涉危險駕駛導致他人死亡被捕，1萬元保釋<br> 城巴：協助調查<br> <br> 資料來源：《蘋果》資料室及記者整理<br> </p><p>近年巴士同類意外</p><p>17/02/07<br> 九巴雙層巴士在青朗公路撞貨櫃車，巴士車身被劏開，2男女飛出車外，共釀1死13傷<br> <br> 17/10/06<br> 九巴雙層巴士在旺角窩打老道衝上行人路，車頂劏開，1死12傷<br> <br> 17/07/06<br> 九巴雙層巴士在葵涌道撞貨櫃車，車身被劏開3男女飛出車外，共釀1死15傷<br> <br> 16/12/04<br> 單層村巴在屯門公路撞貨櫃車，車頭被劏開，1男子連座椅飛出，共釀2死29傷<br> <br> 14/02/00<br> 機場巴士在吐露港公路撞泥頭車，車頭劏開，1人飛出，共7人傷<br> <br> 不包括前晚發生的一宗	<br> 資料來源：《蘋果》資料室</p></body></html>