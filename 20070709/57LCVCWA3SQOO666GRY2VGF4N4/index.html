<html><header><meta charset="utf-8"><title>日本率先睇agn囗sb.VOYAGE系列<br>表參道限定1樓1袋</title></header><body><h1>日本率先睇agn囗sb.VOYAGE系列<br>表參道限定1樓1袋</h1><p>早幾年到日本逛agn囗sb.，總會遇上港人同鄉，係事有湊巧定事出有因？呢個謎，會唔會係因為日本自93年開始就擔起agn囗sb.VOYAGE手袋系列的生產工作，每季都必定最快最新推出全系列男女裝手袋，加埋有退稅，肯定平過香港甚至agn囗sb.原產地法國，大把Fans搭飛機去揀貨一啲都唔出奇。今次除了直闖日本VOYAGEShowroom率先預覽07秋冬手袋系列外，當然更要到原宿表參道買新店限定版手袋！<br><br>記者、攝影：胡卓琳<br>Model：YURI</p><p>表參道新舖期間限定</p><p>日本擔起VOYAGE系列的生產工作，當然要重鎚出擊啦，今年3月日本方面就於名牌雲集的原宿表參道開設專賣VOYAGE手袋的專門店，樓高3層，分別售賣CasualBag、ExecutiveBag及男裝手袋，貨品最齊最新，而且每層都有期間限定版。各位以後要去日本掃貨，唔使再去百貨公司Counter，走一轉表參道就夠。</p><p>3FStylish!</p><p>3樓店員推介綠色，立體方形設計夠晒特別。</p><p>卡其色長方形手袋¥66,150（約港幣$4,190）<br> <br> 綠色長方形手袋¥60,900（約港幣$3,858）</p><p>2FExecutive!</p><p>2樓店員話這個限定版最啱行政人員放文件。</p><p>深藍色小方形羊仔皮手挽袋¥21,000（約港幣$1,330）<br> <br> 深藍色大方形羊仔皮手挽袋¥24,150（約港幣$1,530）</p><p>1FYoung!</p><p>１樓店員推介粉紅色，因為顏色夠Sharp，夠年輕。</p><p>粉紅小型手挽袋¥8,925（約港幣$565）<br> <br> 綠色大型手挽袋¥9,975（約港幣$632）</p><p>與GillesCrossover可愛水果袋</p><p>agn囗sb.VOYAGE表參道店除了售賣手袋，還會不定期舉行展覽，絕對值得到此一遊，採訪期間碰巧正有法籍藝術家NathalieGilles的展覽及產品出售，店內裝置都以其設計的水果造型作裝飾，十分可愛，香港方面將於7月尾有售。<br> <br> 地址：agn囗sb.VOYAGEOmotesando（03-5485-1400）澀谷區神宮前6-3-10</p><p>Fans揀邊款？</p><p>agn囗sb.×NathalieGilles士多啤梨手袋$990</p><p>店舖經理中丸：「個人推介真皮系列，因為設計簡單而且質地夠軟熟，出街或返工都適合。」</p><p>香港遊客Ivy：「呢間店太新，旅遊書都無介紹，我都係咁啱經過，我好鍾意agn囗sb.手袋，今次會買2個表參道限定。」</p><p>Marie：「我揀呢個黑白橫間膠面手挽袋，貪佢十足agn囗sb.Style，而且袋面跣水，落雨都唔怕。」</p><p>直擊!無菌Showroom</p><p>這次參觀的日本agn囗sb.VOYAGEShowroom，其裝修沿用一貫agn囗sb.的白色無菌設計，Reception、酒吧枱、梳化等都極簡約品味，買手們睇完貨還可坐低飲杯嘢商討一番，極之寫意。<br> agn囗sb.VOYAGE手袋系列，每年發表春夏及秋冬新款兩次，每季都會請來香港、台灣及法國等地的海外店Buyer到日本揀款，信得過agn囗sb.慧眼買手多年來的經驗，Fans們預備彈藥8月落舖入新貨啦！</p><p>又率先睇!聖誕限定版</p><p>雖然距離聖誕節仲有成半年，不過去得Showroom當然要把握機會率先睇吓agn囗sb.VOYAGE聖誕有咩靚嘢啦，呢3款ChristmasBag，絲絨質料似乎跟秋冬天氣都特別相襯，3款小型手挽袋分別有星星及b字招牌Icon，出街返工一樣得。</p><p>黑底銀色字ToteBag$1,280</p><p>同樣係絲絨設計，以黑底銀色車線繡出品牌Logo字款。</p><p>綠色Metallic小手袋（未定價）</p><p>Metallic綠色加上紅色手挽帶，聖誕味十足，去Ball去Party至啱。</p><p>以上貨品將於8月開始陸續於香港agn囗sb.舖有售，最終價錢以agn囗sb.公佈為準。</p><p>agn囗sb.（28050678）<br> 中環ifc商場1098&amp;2088-89號舖</p></body></html>