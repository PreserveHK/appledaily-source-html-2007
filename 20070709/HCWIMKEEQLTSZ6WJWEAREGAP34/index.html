<html><header><meta charset="utf-8"><title>散戶連線：今年真命天子港交所</title></header><body><h1>散戶連線：今年真命天子港交所</h1><p>港股牛氣沖天，最受惠嘅梗係港交所（388）啦，幾蚊幾蚊咁升，日日創新高，由3月初嘅69.6元，短短幾個月升到𠵱家嘅126.8元，累積升幅達82%。</p><p>7年升超過30倍</p><p>winterson123話：「港交所係今年嘅真命天子，年尾股價有機會上到160元。」波子狗亦話：「呢隻股真係神奇，2000年6月上市，當時嘅股價都只係3.99元，家吓足足升咗30.78倍。」<br> Coker：「呢隻嘢同A50中國基金（2823）一樣，好似唔見頂咁。」Oichu78就話：「好股買一隻就夠喇！」Qk3328仲估：「我睇佢有機會上到同佢個上市編號一樣──388蚊。」<br> 東方不敗亦話：「佢嘅『錢』途，絕對無可限量。」Lexuslexuso認為：「價啱就好快啲入，千祈唔好諗住等佢回呀！𠵱家佢日日都創新高，咪走雞。」<br> </p><p>怕要回氣睇位走</p><p>不過，股市總有淡友，Jacksohk覺得：「咁嘅價錢，短期升幅可能有限，兼且都連續升咗咁耐，有一定沽壓，不如轉買其他細價股仲好喇！」人各有志，細價股風險一樣唔少，投資者都係小心啲好。<br>  http://www18.discuss.com.hk/viewthread.php?tid=4644047&amp;extra=page%3D4 &#13;</p><p>報料站</p><p>歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>