<html><header><meta charset="utf-8"><title>《變形金剛》解構（之一）<br>柯柏文OptimusPrime<br>柯柏文主角變大茄</title></header><body><h1>《變形金剛》解構（之一）<br>柯柏文OptimusPrime<br>柯柏文主角變大茄</h1><p>對好多人嚟講細個嗰陣都應該有睇過《變形金剛》卡通，尤其係男仔就更加多人睇過啦，對嗰句：「變形，出發！」一定印象深刻，事關係博派（Autobots）首領柯柏文（OptimusPrime）每集例必會講名句。電影入面嘅柯柏文都叫做主角，但就點都唔夠大黃蜂（Bumblebee）「搶」，事關大黃蜂係第一部車同人類主角有情感交流，柯柏文戲份少咗變相好似做咗阿二嘞！</p><p>煙囪原來係槍</p><p>原著入面柯柏文本身係一部貨櫃車拖頭（Cab-overTruck），導演覺得呢款原著車變身之後點都稍為遜色，於是就改用現有最大型嘅貨車Peterbilt貨櫃車作為電影版中柯柏文真身，變身後有成40呎高，咁先至有啲似番個首領。柯柏文變身成為機械人之後，雙耳比原著大，目的話就話要突出佢嘅武士造型，認唔認同就見仁見智嘞！不過好在柯柏文嘅武器仍然係槍，電影入面嘅槍就係由佢拖頭上面兩個煙囪變成㗎！</p><p>角色Profile</p><p>柯柏文（OptimusPrime）<br> 原著真身：Cab-overTruck<br> 電影真身：Peterbilt389<br> 生產商：美國Paccar集團<br> 用途：包含了建築、清理、運輸等<br> 裝備：卧鋪、變速箱除了手排及自排兩種選擇以外，更有9、10、11、13、15、18速配置<br> <br>  http://en.wikipedia.org/wiki/Optimus_Prime </p></body></html>