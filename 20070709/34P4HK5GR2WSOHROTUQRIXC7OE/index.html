<html><header><meta charset="utf-8"><title>TheChemicalBrothers施魔法<br>MVFree：巴別塔兄弟財運到</title></header><body><h1>TheChemicalBrothers施魔法<br>MVFree：巴別塔兄弟財運到</h1><p>阿Net同好多讀者一樣，好留意世界各地最潮最in嘅音樂同MV，好似曾經來港開騷嘅英國二人電子組合TheChemicalBrothers，啱啱推出全新大碟《WeAreTheNight》，佢哋首新歌《DoItAgain》喺YouTube度已經有超過30萬點擊，MV仲似足搞笑版《巴別塔》（Babel），非常頂癮！</p><p>狂跳笑爆嘴</p><p>TheChemicalBrothers玩嘅係最頂尖、最潮同最有型嘅電子音樂，但佢哋個新MV以一個好似摩洛哥咁落後嘅地方做背景，仲出現好似《巴》片入面嘅麻煩小兄弟，不過個古仔唔係講兩兄弟亂咁射槍，搞到好大鑊，而係佢哋得到一盒TheChemicalBrothers嘅錄音帶後，憑住當中嘅音樂一帆風順，竟然去到銀行狂收錢做埋小富翁，佢哋跳舞嘅場面笑爆嘴，難怪喺網上咁受歡迎。<br> 呢期歐美又再興番的士高電子音樂，好似法國嘅Justice同英國嘅SimianMobileDisco，其中SimianMobileDisco嘅《Hustler》MV仲好激，有群女互咀嘅場面。<br> 《DoItAgain》MV網址： http://www.youtube.com/watch?v=xidZW3x8AGo <br> 《Hustler》MV網址： http://www.youtube.com/watch?v=c0Bf6YGbc1c <br> 版主：阿Net<br> 本欄逢周一至五刊出</p></body></html>