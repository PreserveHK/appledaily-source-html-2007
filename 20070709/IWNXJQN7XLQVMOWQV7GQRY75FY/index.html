<html><header><meta charset="utf-8"><title>MVFree：宮崎葵戀渴睡男攬住死</title></header><body><h1>MVFree：宮崎葵戀渴睡男攬住死</h1><p>日本女星宮崎葵自從上月中突然宣佈同大佢4年嘅男演員高岡蒼甫閃電註冊結婚後，外界一度猜測佢希望借結婚嚟擺脫偶像框框。阿Net最近睇過佢為韓國二人R&amp;B組合FlytotheSky新歌《MyAngel》所拍嘅MV，發覺佢始終走唔出純情玉女形象，不過故事真係感人到想喊。</p><p>悲情結局</p><p>「病」向來係韓國最常用嘅拍攝題材，今次導演選擇咗嘅係未出現過嘅渴睡症。宮崎葵嘅男朋友天生有渴睡症，無論打機、見工、搭車都會忽然瞓着。葵妹當然好擔心，笑中有淚嘅場面多到不得了。有一日，葵妹喺屋企搬嘢時碌咗落樓梯，男友晚上返屋企先見到。揸電單車送佢去醫院途中又病發瞓着，最後遇上交通意外……<br> FlytotheSky雖然冇出現喺MV裏面，但成員Brian同Fany嘅靚聲真係好正。前日佢哋就喺首爾CoexMall舉行新碟簽名會，得到過百fans到場支持。<br> 版主：阿Net<br> 本欄逢周一至五刊出<br> <br> 《MyAngel》MV網址：<br>  http://www.youtube.com/watch?v=_yOWlI7M2Q4 </p></body></html>