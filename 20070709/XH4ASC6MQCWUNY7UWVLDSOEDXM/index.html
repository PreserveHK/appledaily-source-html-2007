<html><header><meta charset="utf-8"><title>求驗客手記：賣走馬隆達里昂當車仔提款機 - 求驗客</title></header><body><h1>求驗客手記：賣走馬隆達里昂當車仔提款機 - 求驗客</h1><p>車路士有藍戰士嘅外號，本港球迷就鍾意叫佢哋做車仔，不過對法國球會里昂嚟講，車仔應該叫做提款機。因里昂繼於05年8月以2,440萬鎊（約3.8億港元）將中場艾辛賣畀車仔後，前日又以1,300萬鎊賣翼鋒馬隆達，成為車仔一員。馬隆達係法國國腳，但已經27歲，里昂初時仲開價2,000萬鎊㖭，真係好過㩒機！</p></body></html>