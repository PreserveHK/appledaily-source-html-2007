<html><header><meta charset="utf-8"><title>是日車展：專人講解Selespeed波箱</title></header><body><h1>是日車展：專人講解Selespeed波箱</h1><p>我同我班Friend一去到星期日，就成日要諗去邊度玩，一次兩次就話無所謂，第三次開始就覺得煩㗎啦。所以家陣我哋成班人嘅星期日最佳活動，就係走去各大車展場地睇車。今日我哋第一個參觀嘅車展，就係喺九龍灣AlfaRomeoCentre搞嘅Selespeed-F1自動手波箱示範及試車日，場內除有專人為大家介紹呢款Selespeed波箱嘅操作同駕駛技巧外，車迷仲可以即場試駕配用Selespeed波箱嘅新車，親身感受一下㖭！
</p><p>跟住就梗係要去尖沙嘴海運大廈參觀Mercedes-Benz車展，會場入面除咗展出唔同款式嘅車系外，最新加有AMG包圍嘅R350L亦會喺場中展出，另即場買車仲有各式各樣嘅優惠。行過少少去尖東嘅新世界中心，仲可以睇埋富利堡車展，幾款大熱門7人車及跑車都有，畀你慢慢睇慢慢揀。若然你都諗唔到今日有咩節目，又或者有空閒時間，記得要去睇睇喎。<br> <br> 記者：鄭達基</p><p>Selespeed-F1自動手波箱示範及試車日</p><p>時間：11:00am-6:00pm<br> 地點：九龍灣AlfaRomeoCentre<br> ＊親身試駕配有Selespeed波箱之新車。</p><p>Mercedes-Benz車展
</p><p>時間：10:00am-7:00pm<br> 地點：尖沙嘴海運大廈<br> ＊展出最新AMG包圍之R350L型號。</p><p>富利堡車展
</p><p>時間：10:00am-7:00pm<br> 地點：新世界中心<br> ＊多款熱門7人車展出</p></body></html>