<html><header><meta charset="utf-8"><title>閃紫尖頭鞋200人Waiting<br>大美人設計上癮</title></header><body><h1>閃紫尖頭鞋200人Waiting<br>大美人設計上癮</h1><p>望穿秋水，終於登場。咁樣介紹由大美人李嘉欣設計的「MadeToLoveMicheleReis」系列絕無誇張，因為Venillasuite由9月初公佈計劃之後，到系列正式出街的短短幾星期，WaitingList已經有200幾人，個個留名排隊等買鞋，真係絕對唔可以睇小明星設計師的吸引力。8個鞋款，不同顏色合共20對「MadeToLoveMicheleReis」系列將由即日起陸續登場，大美人設計師還有個好處就係自己做埋Model親身示範。Michele仲透露已經跟有關方面商討下一季的合作，果然係玩上癮。<br><br>記者：胡卓琳　攝影：梁細權</p><p>出力又出樣</p><p>兩款由Michele親自演繹的Image廣告相，近期大家都應該於巴士、電車車身看過了，不過靚女配靚鞋，百看不厭啦！</p><p>最人氣鞋款</p><p>這對紫色的Metallic尖頭高踭鞋（$799），未開售已經有超過200人的WaitingList，難怪Michele都話最愛呢對。鞋踭有輕微WedgeFeel，穿起來很舒適。</p><p>至愛Metallic色</p><p>Michele今次為Venillasuite設計了一共8個鞋款，包括露趾高踭鞋、AnkleStrap、Platform和AnkleBoot等，顏色就以其至愛的Metallic、黑色、紫色等等為主，用料則用上如絹、色丁、麖皮等。大美人設計師希望首個以自己命名的鞋履系列達至大師級水準，對選料及設計都一絲不苟。8個鞋款的其中4款已正式發售，另有4款亦將於本月11日推出，Michele仲話已經跟有關方面傾緊下一季的合作，大美人今次真係玩設計玩上癮。</p><p>Michele至愛的尖頭紫色高踭鞋款，還有這個香檳金色選擇。<br> 香檳金色Metallic高踭鞋$799</p><p>Metallic亦是Michele點名認為今季流行的元素，所以當中有不少鞋款都加入了Metallic。<br> 棗紅色Metallic高踭鞋$799</p><p>Michele點名至愛的另一款式，仲教路AnkleBoot最好襯絲襪着，整體會更突出。<br> 黑×銀色及啡×銀色AnkleBoot各$1,299</p><p>Wedge加露踭，感覺夠高貴，襯裙一流。<br> 啡色及黑色WedgeHeel露踭鞋各$1,199</p><p>穿高踭鞋經驗豐富</p><p>今次Venillasuite搵Michele設計鞋款，都算是有諗頭，因為本身Michele鍾意鞋，而且擁有多年穿高踭鞋的經驗，所以自然一拍即合。叫得「MadeToLoveMicheleReis」，當中的鞋款同顏色自然都係Michele個人心水及挑選，Michele仲話：「以前未參與過鞋履的設計，估唔到係咁複雜，由選料到設計，每一個步驟都要好Detail。今次多得Venillasuite好多專業的意見，先得以成功，過程中我學咗好多。」</p><p>Lady鞋款</p><p>除了重點的Metallic尖頭鞋款，系列中亦有常穿易襯的平底鞋款和較難着的AnkleStrap，都是很Lady的選擇。</p><p>紅色是系列中比較搶眼的顏色，加上蝴蝶結，夠晒Feminine。<br> 紅色蝴蝶結平底鞋$799</p><p>比較少見的圓頭高踭鞋，很有復古味。<br> 墨綠色×金色圓頭高踭鞋$799</p><p>AnkleStrap高踭鞋頗蝦人着，最好襯三個骨SkinnyJeans。<br> 啡色AnkleStrap高踭鞋$1,199</p><p>Venillasuite（25262672）<br> 中環德輔道中20號德成大廈地下4A號舖</p></body></html>