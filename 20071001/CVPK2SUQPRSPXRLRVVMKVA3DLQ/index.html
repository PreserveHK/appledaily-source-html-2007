<html><header><meta charset="utf-8"><title>投資部落：恒指28888迎國慶</title></header><body><h1>投資部落：恒指28888迎國慶</h1><p>十一國慶就到，恒指周五穩守二萬七千點關口，唔少散戶都話要開香檳慶祝。網友Acdc就好雀躍，繼續睇好港股，「港股二萬七迎國慶，之後應該有啲調整，但唔使怕，仲有得再上，加油呀！」</p><p>癲過大陸股</p><p>Keycontroller就話：「慶祝國慶，點止升咁少，起碼都要二萬八啦！」Sundan話：「咁攞個好意頭，就嚟個28888啦！」咁似接新娘嘅開門利是嘅？<br> Femingo更話：「下周國慶黃金周，大陸人落晒嚟炒股，嚟個真真正正嘅黃金周，炒股賺錢。」<br> 大隻金話：「慶祝完國慶，之後又嚟迎奧運，咁咪過硬3萬點？」股神四叔都睇港股年底見3萬，咁咪真係好快會實現？<br> 但435475對家陣瘋狂嘅港股有啲驚：「一個月左右之嘛，就升咗超過7000點，升幅成40%，仲癲過大陸，香港人都唔好話啲內地人冇理性咁炒股喇！」</p><p>炒爆個市先安樂</p><p>YYLAM713亦話：「咁炒法，係咪真係要炒爆個市先至安樂！」<br> 雖然港股係咁升，但唔係人人賺錢，快樂樂就話：「普通股民唔係話真係賺好多錢咋，邊度有咁多人敢高追入市。」<br> Babybibi好同意：「大市升，但係我啲股一啲都唔升，反而仲跌㖭呀！」所以話買股都要揀得啱，市升自己嘅股唔升，真係好激氣㗎！<br> <br>  http://www18.discuss.com.hk/viewthread.php?tid=5406496&amp;pid=109283746&amp;page=1&amp;extra=page%3D10#pid109283746 </p><p>報料站</p><p>歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>