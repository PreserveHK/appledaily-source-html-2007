<html><header><meta charset="utf-8"><title>女人話事：室內耕田<br>種有機菜唔怕曬</title></header><body><h1>女人話事：室內耕田<br>種有機菜唔怕曬</h1><p>無耐前先聽朋友話EMax有個室內沙灘，好似都幾爆場，估唔到話咁快個沙灘變咗做農場，仲可以喺室內試吓耕田嘅滋味，而且全部都係有機種植，安全又有益，仲唔怕日曬雨淋咁話。聽到我一頭霧水，室內耕田？係咪真係得㗎？<br><br>記者：劉明慧　攝影：陳陶鈞<br>Model：Vivian、Ben、進樂、雪兒@Runway</p><p>一站式有機購物
</p><p>除有機農場，呢度仲有專賣新鮮有機產品嘅FoodMax，集合多間商戶如東昇有機、康健一族、生機囗館、Well-being360等的產品。除蔬菜瓜果外，還售世界各地有機飲品、亁果、嬰兒食品、個人護理甚至寵物有機用品。現在購物還有推廣優惠，大部份貨品有八折，值得一看。</p><p>推介有機產品</p><p>1.指天椒：比市面指天椒辣好多，煮過嘅水仲可當滅蚊水。$12.8/包（a）</p><p>2.白茄瓜：有彈性質感，比紫色茄子香甜同無澀味。$12.8/2條（a）</p><p>3.OrganicChildren（$50）和Kissmyface（$65）有機天然牙膏，唔易令牙齒受傷害。（b）</p><p>八千呎農場</p><p>仲以為係溫室種植，點知去到室內農場又真係見到一幅幅田，好似置身大自然咁。老師曾話過植物要有光合作用才可生長，呢度無陽光點種呀？駐場工作人員華姐話呢個有機農場係由廣州從化東昇有機農場負責，農作物全由廣州運港，由於場地設有恒溫裝置保持室溫，天花板又有多支太陽燈營造太陽效果，所以可令適合嘅農作物在室內生長。</p><p>自耕體驗</p><p>不過始終場地所限，場內暫時只可種瓜菜，蔬菜約2-3個星期有收成，瓜類就要2-3個月。任可人都可免費試玩插苗同播種，還有華姐等工作人員教你耕種常識。如想保留自己種嘅農作物，只要付$100，便會有牌寫上閣下大名確認，更有專人打理，直至收成為止。</p><p>顧客愛貨齊</p><p>導賞團</p><p>免費由專人帶團，喺有機農場進行試種活動及遊戲環節，以加深參加者對有機耕種同環保嘅認識，全程約1小時。<br> 預約及查詢：26202877</p><p>Shoplist</p><p>（a）shop24東昇有機農場<br> （b）shop28康健一族</p><p>地址：九龍灣展貿徑1號國際展貿中心EMax地下<br> 日期：即日起至12月底</p></body></html>