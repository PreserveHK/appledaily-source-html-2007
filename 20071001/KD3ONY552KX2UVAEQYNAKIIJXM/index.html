<html><header><meta charset="utf-8"><title>「好似係同事咁　成日直行直過」<br>討論區精華：老鼠自由行　嚇怕OL</title></header><body><h1>「好似係同事咁　成日直行直過」<br>討論區精華：老鼠自由行　嚇怕OL</h1><p>「有好多隻米妮同米奇喺公司呀！」網民jezzjunk口中所講的米妮和米奇，並非人見人愛的廸士尼卡通人物，而是人見人怕的坑渠老鼠。Jezzjunk表示，辦公室內經常有老鼠橫行，嚇得同事們花容失色：「頭先公司地下有隻老鼠，嚇死我哋，已經唔係第一次，隻老鼠好似係我哋同事咁，成日直行直過。」</p><p>向來Net神以為垃圾站或者橫街窄巷才會有老鼠出沒，豈料辦公室內可以有老鼠自由行。jezzjunk表示，雖然物業管理公司已經用多種方法滅鼠，但鼠患依然猖獗。</p><p>「喺冷氣槽跌咗落嚟」</p><p>「我老細真係叫佢做米奇㗎，佢哋成日出現，喺個天花板都伸個頭出嚟四圍望，嚇死人呀！」jezzjunk近日已向食環署投訴，希望情況有所改善。<br> 除了jezzjunk外，網民大蚊子的公司都有鼠患。「我公司都有老鼠，有次我聽緊電話，有隻失魂鼠喺冷氣槽跌咗落嚟。」網民mudulldull公司的老鼠更會儲糧：「我哋公司前幾年有老鼠，佢哋識得將啲食物搬到文件櫃嘅紙箱收藏，放咗老鼠藥後就再唔見老鼠啦！」<br> 網民littlejjhk和Net神反應一樣，對辦公室有老鼠感到難以置信：「我勁驚老鼠，我想像唔到一個office點可以有老鼠，一定要搞掂佢喎，小心鼠疫呀！」<br> 不過，網民KSR認為蟑螂比老鼠更可怕：「老鼠好小事啫，我以前公司間office有小強呀！仲要死咗響個File入面，嚇死啲同事。」<br>  http://www14.discuss.com.hk/viewthread.php?tid=5408284&amp;extra=page%3D1 </p></body></html>