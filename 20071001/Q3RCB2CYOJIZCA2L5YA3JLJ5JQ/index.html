<html><header><meta charset="utf-8"><title>馮仁昭四圍超：蔡昌今日舉殯 - 馮仁昭</title></header><body><h1>馮仁昭四圍超：蔡昌今日舉殯 - 馮仁昭</h1><p>有「天下第一剪」之稱嘅粵語片剪接師兼導演蔡昌上個月因為中風併發肺炎過身，享年九十有一。蔡導演執導同剪接過唔少粵語片，佢仲係五虎將嘅師傅，已故電視人蕭笙叔嘅姐夫。蔡導演嘅家人噚日喺世界殯儀館為佢設靈，喪禮今日以佛教儀式舉行，遺體火化之後骨灰會供奉喺法藏寺。</p></body></html>