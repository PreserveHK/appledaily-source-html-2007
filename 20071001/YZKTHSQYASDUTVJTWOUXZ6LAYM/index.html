<html><header><meta charset="utf-8"><title>賭blog日記：領隊魅力 - 蘋果波神</title></header><body><h1>賭blog日記：領隊魅力 - 蘋果波神</h1><p>01/10/2007.....<br>多雲</p><p>最新動態<br> 雷丁作客老樸輸夠7球，患上「升班第二季出賽併發症」，要根治，非鏟走中堅杜比利不可；英超4強同日出賽合共入得3球，歐聯前夕例牌動作，車仔連富咸都贏唔到，格蘭真係教唔掂，那今晚熱刺嘅祖爾呢？<br> 我個人倒喜歡下注阿仙奴宿敵嘅熱刺，贏錢至上，那有感情可言，何況班波又真係踢得幾好睇；今屆除咗作客富咸慘被迫和3:3，累我買讓球盤輸半格外，其餘佢哋有份踢嘅比賽，我都贏到錢。講到對班波熟，我當然唔夠華度兄啦，不過個人認為佢哋中場掃蕩工作做得極差係主要弱點，馬白蘭基同艾朗連儂識攻唔識守，索高拿同泰尼奧只屬一般，最錯可能係祖爾錯押侯度史東，呢位英格蘭小國腳，瓣瓣有啲，睇落幾全面，但實際無甚睇頭，為熱刺效力踏入第3季，只有1個聯賽入球，我一向認為，現代足球，入唔到波嘅中場，叻極有限！<br> 祖爾同傳媒講摩連奴教熱刺唔會醒過佢，不過我諗，呢支億萬大軍𠵱家更需要一個更有魅力嘅領隊！<br>  http://hk.myblog.yahoo.com/footballexperts/ <br> 逢周一至五見報<br> <br> 蘋果波神<br> 沒有成功，沒有失敗，最重要你是否仍然享受箇中樂趣，否則不如不玩好了。</p></body></html>