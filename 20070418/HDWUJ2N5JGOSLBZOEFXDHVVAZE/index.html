<html><header><meta charset="utf-8"><title>數碼達人：OLYMPUS入門D-SLR<br>平玩Body防震除塵</title></header><body><h1>數碼達人：OLYMPUS入門D-SLR<br>平玩Body防震除塵</h1><p>近期大小品牌都狂推新季度卡片型DC，反之近年價錢越落、越見多人追捧嘅D-SLR，就唔見有新機落場；OLYMPUS可能睇準呢個空檔，連氣公布兩部新數碼單反推出──E-510、E-410，其中前者，更係OLYMPUS單反系列中，首部支援Body光學防手震，配合OLYMPUS靚鏡，份外矚目。<br>記者：許福合<br>攝影：譚盈傑<br>ImageGirl：Vivian</p><p>E-510機身防震</p><p>新機主打首選E-510，作為OLYMPUSE系新機，當然唔少得最成名的4/3系列，並在1,000萬像素LiveMOS之上，加裝了一個機身防震功能，佢能偵測相機震動，再替相片作出修正；相對市面N系及C系等相機老牌，佢哋嘅防震系統一般放於鏡頭之上，下下要買新鏡先防震？使用上E-510就明顯較具彈性；實試防震效能幾高，快門安全範圍可提高2-4級，對拍攝夜景等場面尤其實用。另外，E-510與上代E-400一樣，設有超聲波除塵，換鏡時入塵都唔使擔心；E-510還具備有LiveVIEW功能，可以學似DC仔，直接以屏幕取景拍攝（一般單反機須以觀景窗取景），使用上自然較方便。</p><p>機身一覽
</p><p>試相區</p><p>採用3/4系統相機影相，最抵讚係拍攝時，構圖特別方便。採用原裝鏡頭，F3.5光圈所做出淺景深效果唔錯。</p><p>E-510Profile<br> 感光元件：1,000萬像素LiveMOS<br> 記憶卡：CF、xD<br> 屏幕：2.5吋<br> ISO：100-1600<br> 電源：專用鋰電池<br> 體積：136×91.5×68mm<br> 重量：460g</p><p>1,000萬像素D-SLR價格比較</p><p>最平：OLYMPUSE-510	$6,400（估價）<br> PentaxK10D	$6,999<br> NikonD80	$8,900<br> 富士S5Pro	$13,800</p><p>同場加映：E-410平價簡化版先開路！</p><p>單反越出越平民，令唔少原本玩開DC仔嘅女玩家，都想晉身成單反行列，而另一部E-410就擺明打女仔市場，機身係單反市場中最輕巧嘅375g，加上機身細，放落手袋都唔會覺大嚿！<br> E-410以輕巧為賣點，雖然無咗E-510具備機身防震，不過其他功能大致相同，好似1,000萬像素LiveMOS、2.5吋屏幕、LiveVIEW等，最正係記憶卡槽一樣用上雙插卡，能同時玩晒xD/CF卡。<br> &#13;</p><p>Profile：1,000萬像素LiveMOS、2.5"LCD、專用鋰電池、CF/xD</p></body></html>