<html><header><meta charset="utf-8"><title>獨特自煮：蘋果粟米美白菜<br>滑滑肌膚好彈手</title></header><body><h1>獨特自煮：蘋果粟米美白菜<br>滑滑肌膚好彈手</h1><p>所謂一白遮三醜，然而一到夏天，陽光猛烈，女士們難免出盡法寶，防止變黑。搽太陽油往往只能治標，想肌膚天然亮白，不妨試吓「內服」美白菜式，多吃含有多種維他命如A、B、E、蛋白質、胡蘿蔔素等的食物，都有助改善皮膚質素，白裏透紅之餘，仲滑溜有彈性，咁至靚得徹底嘛！</p><p>記者：林佩婷　攝影：陳陶鈞</p><p>示範：沙田麗豪酒店意廊（21321235）<br> 副總廚賴瑞雄</p><p>煎鵝肝配白酒蘋果陳醋濃汁</p><p>需時：15分鐘　價錢：$60/1人<br> 材料：鵝肝2塊（約共100克）、青蘋果1/8個（去皮）、白酒200毫升、玉桂枝/黑醋/橄欖油/鹽/黑椒/麵粉各少許&#13;</p><p>做法：將蘋果放入白酒/玉桂枝煲滾，熄火浸5分鐘。鵝肝撒上鹽/黑椒後沾上麵粉，細火煎兩面約2分鐘至金黃色。上碟時，先以蘋果塊鋪底，放上鵝肝，然後灑上黑醋/橄欖油便成。</p><p>知多啲：蘋果水份及果膠含量豐富，可改善腸胃，從而改善皮膚質素。</p><p>火腿粟米芝士薄餅</p><p>需時：2小時　價錢：$40/4人<br> 材料：麵粉500克、酵母粉10克、水250毫升、糖/鹽各5克、橄欖油50克、粟米粒20克、火腿粒20克、薄餅芝士150克、茄醬50毫升<br> 做法：將水/橄欖油/酵母粉/糖/鹽拌勻，之後加入麵粉，順時針攪成粉糰，放置1小時待其發酵。之後切出約180克粉糰做成餅底，上面依次放茄醬/50克芝士/火腿粒/粟米粒/100克芝士，用底火280℃、面火220℃焗6至7分鐘便成。</p><p>知多啲：粟米含蛋白質、脂肪、多種維他命等，可令皮膚美白及有彈性。</p><p>意式香辣烤雞</p><p>需時：30分鐘　價錢：$40/1人<br> 材料：春雞1/2隻（拍扁）、指天椒亁2隻（切粒）、鹽/黑椒/橄欖油各少許、蒜頭6粒（拍扁）、蔬菜少許（伴碟）<br> 做法：燒熱鑊落橄欖油，先將有雞皮一面放鑊煎香，蒜頭放鑊周邊，煎時壓實雞肉面，細火煎5分鐘。反轉後於周邊加指天椒亁，同樣煎約5分鐘，最後加鹽/黑椒調味，上碟後以蔬菜伴碟。</p><p>知多啲：雞肉含蛋白質、礦物質及多種維他命，可改善膚色。</p><p>香草鮮番茄蒜茸包</p><p>需時：15分鐘　價錢：$25/2人<br> 材料：法包4塊（烘亁）、番茄3個（切粒）、蒜茸2茶匙、意大利番荽/鹽/黑椒/橄欖油各少許、紫蘇葉4片<br> 做法：法包塗上1茶匙蒜茸，倒上已混合的番茄/1茶匙蒜茸/意大利番荽/鹽/黑椒/橄欖油/紫蘇葉便成。</p><p>知多啲：番茄含維他命C、E，因含有機酸，即使煮熟也不易破壞維他命C，容易為人體吸收。</p><p>南瓜忌廉湯</p><p>需時：45分鐘　價錢：$20/2人<br> 材料：南瓜1/2個（起肉切粒）、洋葱1/2個（切絲）、上湯500毫升、忌廉100克、鹽/油少許<br> 做法：洋葱炒至金黃色後，加入南瓜炒至半熟，加上湯煮滾轉細火煮15分鐘，然後倒入攪拌機攪爛，再放入煲加忌廉/鹽煮滾便成。</p><p>知多啲：南瓜含豐富胡蘿蔔素、維他命A、B等。</p><p>其他美白食物</p><p>除上述食物外，其實還有不少食物可以幫助美白肌膚：</p><p>甘笋：含胡蘿蔔素，美白之餘還防止皮膚粗糙。</p><p>士多啤梨：維他命C除美白外，還可以改善腸胃，令皮膚有光澤。</p><p>奇異果：所含的維他命C可美白。</p><p>薏米：不但能美白，還可以去水去濕。</p><p>橙：除美白，還可增加抵抗力。</p></body></html>