<html><header><meta charset="utf-8"><title>大男人有怨言：10個靚女6個吸煙</title></header><body><h1>大男人有怨言：10個靚女6個吸煙</h1><p>儘管新禁煙條例已實施3個多月，但街上所見，煙民不但沒有顯著減少的迹象，年輕的吸煙女子更似乎越來越多。網友lolo甚至誇張地說，有時去街看到自己認為靚的女仔，發現她們之中，十個有六個都是煙民。靚女隨街「擔住口煙」，究竟是為了扮型、減壓，還是減肥呢？原因不一而足，或兼而並之，但男網友對於吸煙的女人就幾乎眾口一詞：「樣衰！」</p><p>「我覺得食煙真的很差。」「女仔食煙，真係好唔得呀！樣都衰啲。」「初初就型。」「可能啲friend食，佢哋咪食埋一份囉！」「食就瘦，一唔食就肥，返唔到轉頭。」</p><p>港男：女仔食咩鬼煙</p><p>議論聲中，有網友心存偏見地說：「女仔食咩鬼煙，食煙仔餅就差唔多！」個性急躁的網友本生燈則稱：「見到一班女仔響度食煙，真係有個衝動用滅火筒噴佢哋！」<br> 古綿純指出，女孩子抽煙雖然對個人形象和身體都不好，但並不代表其人品不佳。JellyChung說：「食煙唔一定係為咗型嘅，你唔鍾意嘅咪唔好搵呢啲女仔做女朋友囉！唔好針對人哋，人哋食又關你咩事先？得罪你咩？」<br> 另一網友則說：「其實女仔點解唔食得？唔通呢個世界得男人食得咩？成日都用啲落後嘅眼光睇人。不過最好當然係冇吸煙，真係好鬼臭！又會令到我呢啲唔食嘅人吸二手煙，所以最好人人戒煙。」<br> <br> 《蘋果》網聞版請你報料！大家無論在網上網外發現任何騎呢搞笑的事情，都歡迎提供照片或短片資料。<br> 一經採用可獲酬100元<br> 請附姓名、電話及電郵地址，電郵到：newsapple@appledaily.com&#13;</p></body></html>