<html><header><meta charset="utf-8"><title>CCC冠軍來港會車迷</title></header><body><h1>CCC冠軍來港會車迷</h1><p>無論係朋友A還是朋友B，又或者係細佬樂祥，成日都話想同啲車手近距離接觸，聽吓佢哋嘅揸車心得，話咁樣可以幫手改善自己嘅駕駛技術喎！哈，咁睇嚟今個星期六（4月28日）舉行嘅「日產TIIDA（騏達）冠軍車手講座」，就一定啱晒佢哋。
</p><p>事關代理方面為咗呢個講座，特別請嚟06年全國汽車場地錦標賽（CCC）嘅冠軍車手郭海生蒞臨出席；屆時佢除咗會同車迷分享同埋討論賽車經驗同心得之外，當日仲會舉行一項名為「TIIDA（騏達）空間挑戰賽」，以測試TIIDA可以容納幾多人，而勝出隊伍嘅每位參賽者，更可獲$200油券作獎品。有興趣嘅朋友就快啲打22621045同合誠汽車市場部嘅陳先生聯絡，事關尚餘名額唔係太多，慢咗就無機會㗎喇！<br> <br> 悠穎馳<br> 豪邁不羈，愛車如命，聽幾下引擎聲就知咩車！</p></body></html>