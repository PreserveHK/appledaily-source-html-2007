<html><header><meta charset="utf-8"><title>恨死㗎妹！HKOnly<br>TC鏡子變頸鏈</title></header><body><h1>恨死㗎妹！HKOnly<br>TC鏡子變頸鏈</h1><p>曾經聽過一個傳聞話時裝王國I.T旗下最賺錢的專門店係百德新街的TsumoriChisato店，初時聽到都半信半疑，但只要你去到銅鑼灣TC店就自然會明白，TCFans不論年紀，個個都好DieHard，搶手新貨一落舖，一個星期內必沽清，都咪話唔厲害！既然香港Fans咁愛Tsumori，設計師津森千里又點會唔知，因此今次津森小姐特別推出3款香港限定版產品，ToteBag、化妝袋同小鏡子，只限HongKongOnly，錫晒香港咁話，實行恨死㗎妹Fans！<br><br>記者：胡卓琳　<br>攝影：陳陶鈞　<br>Model：TraciL@ModelManagement<br>MakeUp&amp;Hair：BronteWong　<br>TsumoriChisato（23771056）尖沙嘴新港中心101-102號舖</p><p>限定版　只香港有售！</p><p>Tsumori不嬲都有DieHardFans一大堆，無論TC變成點都誓死跟隨，為咗報答香港Fans，今回推出香港限定作三件，實行話畀各位知津森小姐都好錫香港，絕對沒有一點厚此薄彼。</p><p>鏡子當頸鏈戴都得</p><p>只限香港發售的三個限定版之一，就是這款金色的鏡子。小鏡子是TC少有的Accessories，可開合的小鏡子只要再加條繩，即可當頸鏈戴，一物兩用。<br> <br> 限定版金色圓形小鏡（可當頸鏈戴）$599<br> 金色吊帶裙$3,199<br> 骷髏骨圖案白色連身裙$6,799</p><p>仙人掌化妝袋</p><p>TC一貫作風，花碌碌的卡通圖案，加埋金色立體珠片仙人掌兩枚，夠晒搶鏡！<br> <br> 香港限定版化妝袋（未定價）</p><p>少有牛仔布ToteBag</p><p>牛仔布似乎唔多似TC風格，不過細看之下，在簡單的Denim布上車有仙人掌的金線，盡顯低調中的不平凡。</p><p>高調<br>彩爆墨西哥風情</p><p>TsumoriChisato出名花喱花碌，淨係睇都經已感受到創作者的快樂，今季設計師津森千里將遊歷墨西哥時的見聞作為靈感，設計出一系列春夏動感之作，顏色斑斕當然不在話下，而且還充份表現出設計師對墨西哥那份開朗、熱情、奔放的嚮往。她將墨西哥的種種傳統形象法，如梯形金字塔上的幾何圖形、條子紋等都啓發了津森千里的設計靈感，其他創作元素例如墨西哥的彩色花朵、仙人掌、神秘的雀鳥和原始的鐵機械人等等。另外，墨西哥之旅亦啓發了津森一直對骷髏頭的負面看法，反而將其視為一種正面表達生命與死亡的東西，從而設計了今季一系列黑白金色Pattern的骷髏骨服飾，真的不能不佩服創作者的無限想像力。<br> <br> 今季主題墨西哥，當然少不了花喱花碌的連身裙，盡顯墨西哥的風情與色彩。<br> <br> 彩色圖案DeepV連身裙$5,199<br> 金色頸鏈$899<br> 彩色高踭鞋$3,999</p><p>淨色配花碌碌<br></p><p>全身彩爆裙子上陣唔係個個Handle得到，花碌碌的墨西哥系列宜以淨色Item相配，簡單上衣配搭幾何圖案的半截裙，簡單得來不失Tsumori的風格。<br> <br> 白色Top$2,999<br> 綠色幾何圖案半截裙$2,399<br> 金色頸鏈$899</p><p>低調<br>黑白Basic款易Carry</p><p>向來鍾意玩高調的Tsumori，最拿手色彩斑斕的圖案Pattern，花碌碌，一看便分辨到出自TC手筆，不過偶然都會有一些低調之作，Basic的當然唔少得黑、白Monotone、格仔、橫間等，要高調定低調，其實都係睇你點揀啫！</p><p>推介：格仔Items</p><p>格仔是TC少用的Pattern，不過今季這款紅白格仔就絕對值得推介。<br> <br> 紅×白色格仔恤衫$1,999<br> 骷髏骨珠片白色Tee$2,799<br> 卡其色長褲$2,299<br> 白色涼鞋$1,699</p><p>平實Denim設計</p><p>如此平實的裝束，想不起竟然出自津森的手筆，同系列的牛仔布Items就有為香港特別設計的ToteBag。<br> <br> 藍×白×紅色條子背心$3,999<br> 金線三個骨牛仔褲$2,599<br> 圓形胸針$599</p></body></html>