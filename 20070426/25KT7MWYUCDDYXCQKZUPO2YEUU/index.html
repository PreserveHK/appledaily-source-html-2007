<html><header><meta charset="utf-8"><title>黃貫中開騷老友捱眼瞓</title></header><body><h1>黃貫中開騷老友捱眼瞓</h1><p>黃貫中（Paul）將於下月11日假九展舉行兩場「Let'sFightLive」演唱會，屆時好友何超、劉以達、許懷欣及24味等將助陣演出。慣常黃昏出沒的好友們準時在早上10點半出席於銅鑼灣舉行的記者會，令阿Paul大為感動，形容齊人準時算是奇迹，證明大家有決心fight（爭取）搖滾樂成為主流音樂之一。</p><p>歡迎臨時踩台</p><p>承接去年10月狂人習作演唱會，阿Paul決定今年以樂隊為主題，每晚他負責唱半場，餘下交給好友唱，他說：「唱半場我可以唱到行，挑戰自己，全程唔會有unplug同情歌，仲會不停彈結他，因為上次有人嫌我彈得太少。」阿Paul強調歡迎任何朋友臨時踩台做嘉賓。<br> 何超坦言香港搖滾樂給人印象是反叛，難以取得贊助商支持，她自言獲贊助是異數，她笑說：「可能我靚女，其實唔關老竇撐嘅事，唔通佢叫我唔插水我就唔插。」<br> 採訪、攝影：馬建華</p></body></html>