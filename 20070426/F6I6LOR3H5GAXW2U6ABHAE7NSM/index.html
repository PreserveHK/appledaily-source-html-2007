<html><header><meta charset="utf-8"><title>散戶連線：Juno谷碟中建撐得3日</title></header><body><h1>散戶連線：Juno谷碟中建撐得3日</h1><p>上個禮拜五，中建系嘅老細麥紹棠寶貝仔，麥浚龍（Juno）出新碟《ChapelofDawn》，網友中震逃即刻喺《香港討論區》留言話：「如果『磚奴』隻碟好賣，隻中建科技（261）就會大升！」</p><p>父系兩股睇JunoIndex</p><p>唔知係唔係老竇要為個仔打打氣，中建科技由新碟發售當日起，不斷上升，連升3日，累積升幅達43%；同系另一隻中建電訊（138）嘅走勢亦唔錯，都升咗兩日，漲咗5%。<br> 網友Tik_O靈機一動，提議成立一個新嘅技術指標，叫「JunoIndex」（Juno指數），用嚟預測中建系嘅走勢。<br> 喺HMV嘅最新中文歌曲流行榜，Juno嘅新碟《ChapleofDawn》排名第5位，究竟新碟嘅銷量谷唔谷得起，暫時仲未知，但中建科技同中建電訊嘅股價表現，噚日分別急挫12%同2.44%，收報0.044元同1.2元，仲有冇力再上？大家就要睇睇Juno新碟有冇新一輪攻勢喇！<br> <br> 報料站<br> 歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>