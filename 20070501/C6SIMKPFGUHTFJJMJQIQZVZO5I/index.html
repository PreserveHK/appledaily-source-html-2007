<html><header><meta charset="utf-8"><title>買馬新玩法：唔使刨馬經<br>買Fun組似玩大細</title></header><body><h1>買馬新玩法：唔使刨馬經<br>買Fun組似玩大細</h1><p>小賭怡情，賭吓馬仔係好多人的嗜好，但要贏錢一啲都唔易，排位、賠率、路程樣樣都有影響，10幾隻馬仔要揀中1隻跑第一都幾考眼光，不過馬會推出新玩法叫「Fun組」，只需睇組別3揀1，玩法簡單又易贏錢，連馬經都慳番，連劃飛都唔識嘅女仔都啱玩。<br><br>記者︰王俊榮<br>攝影︰陳陶鈞<br>Model︰Catherine<br>資料：Jupiter（www.magiclife.com.hk）<br></p><p>如果近排喺馬會見到多咗女仔出入，呢件絕對唔係怪事，皆因一度低沉的香港賽馬事業，將有一個全新局面。馬會已經推出一種簡單、易中、賠率低的新投注模式，名為「Fun組」。其實唔使知道咩叫賽馬，只要你有$10，年滿18歲，就可以玩。這是賽馬歷史上最有「買大細」色彩的彩池，就連一眾不賭開馬的師奶及年輕女仔都受唔住誘惑，紛紛拿起支筆填吓飛仔，一嘗贏馬仔錢的滋味。</p><p>3分1中彩機會</p><p>馬會一向都有「獨贏」彩池，即係喺10多隻馬中選中1隻跑第一的頭馬，唔賭開馬的人都幾難Tip中。「Fun組」就將獨贏玩法分拆，將1至4號馬編為第1組；5至8號馬為第2組；餘下的全歸入第3組，馬迷只需買中勝出馬匹所屬的其中一個組別，即可中彩，機會有大約3分1，所以中獎機會相繼提高好多，錢亦易贏啲。</p><p>楊小姐</p><p>平時入馬會只會買六合彩，但知道咗賽馬有又新又易嘅玩法，所以咪試吓囉！</p><p>周小姐</p><p>雖然賠率唔算好大，但易咗贏錢總好過冇錢贏。</p><p>嚴小姐</p><p>平時要買馬就要刨馬經，𠵱家簡單咗，博吓彩數都無咁難。</p><p>郭小姐</p><p>買馬好難學，但𠵱家就算唔識都可以試吓。</p><p>林小姐</p><p>我知道有新玩法，間中玩吓無妨，唔好沉迷就得喇！</p><p>Catherine</p><p>本身都唔識買馬，但知道𠵱家只需要3揀1，聽落易玩咗，間中玩吓無妨。</p><p>投注貼士</p><p>我哋找來Jupiter以出生月份，推測吓騎師着邊種顏色衫最旺你？仲要去指定的投注站投注，贏錢真係話咁易啦！</p><p>2、3、4月出生屬木，旺火。</p><p>最佳投注騎師衣着顏色︰紅、紫、橙色<br> 最佳投注場次或號碼︰9<br> 最佳投注站︰南區（香港仔、黃竹坑）</p><p>5、6、7月出生屬火，旺金、水。</p><p>最佳投注騎師衣着顏色︰黑、藍、白、銀、金<br> 最佳投注場次或號碼︰1、6、7<br> 最佳投注站︰西區、北區（西環、粉嶺、上水）</p><p>8、9、10月出生屬金，旺火、水。</p><p>最佳投注騎師衣着顏色︰紅、紫、橙色、黑、藍<br> 最佳投注場次或號碼︰1、9<br> 最佳投注站︰南區、北區（香港仔、粉嶺、上水）</p><p>11、12、1月出生屬水，旺木、火。</p><p>最佳投注騎師衣着顏色︰綠色、紅、紫、橙色<br> 最佳投注場次或號碼︰3、4、9<br> 最佳投注站︰東區、南區（觀塘、藍田、香港仔）</p></body></html>