<html><header><meta charset="utf-8"><title>車事情報局：舊Daihatsu最少值1萬</title></header><body><h1>車事情報局：舊Daihatsu最少值1萬</h1><p>唔好話以前，直到家陣都仲係有好多人同我講，話Daihatsu啲車無論抗跌能力同二手價都好低，事關佢哋嘅車Finishing好差同埋唔耐用喎！唉，我好想請大家由呢一分鐘開始，改變吓對Daihatsu嘅印象，因為家陣佢哋隸屬Toyota集團，所以旗下車款大多數都有Toyota嘅技術支援，就連造車嘅手工都好咗好多，咁樣耐用性都會高好多；另外，自從Daihatsu嘅香港代理轉歸皇冠汽車旗下之後，售後服務質素比以前嘅更進一步㖭！
</p><p>代理最近為咗等班舊Daihatsu車主，可以感受一下新車嘅好處，所以特別推出咗一項名為「Daihatsu汽車回購優惠」嘅活動；只要你係舊Daihatsu車主，不論係咩型號，只要肯將部舊車拎去Trade-in買部新嘅，就即刻可以享用呢個Offer。例如你嗰部係97年製嘅GranMove，回購優惠金額係$10,000，而00年的Move660Turbo則為$22,000，至於03年嘅YRVTurbo價值更高達$48,000㖭！聽落呢個Offer都幾吸引，不過截止日期係12月31日，有興趣嘅Fans就要快啲出手啦！<br> <br> 記者：車報員<br> 查詢：皇冠汽車（24766138）</p></body></html>