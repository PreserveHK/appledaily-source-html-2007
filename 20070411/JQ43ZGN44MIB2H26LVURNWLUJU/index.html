<html><header><meta charset="utf-8"><title>廉宜販：結業絕招<br>大量EvisuDonna　最低一折</title></header><body><h1>廉宜販：結業絕招<br>大量EvisuDonna　最低一折</h1><p>1001中環特賣場（Outlet）要結業，不是好兆頭，因為賣名牌平嘢，應該會賺到笑，但點解會結業？加租。哦，咁慘呀，業主見你賺錢，立刻加租好正常。我唔係可憐你，Outlet結業，無半價唔好同我講。1001本來專賣潮物，但喺呢個月尾正式結業，本來Outlet價再減，不過店主手段狠辣，先死而後生，竟然入批Evisu女裝lineEvisuDonna一齊減，最低一折。Outlet清貨，手段層出不窮！<br><br>記者：葉雪芯　攝影：楊錦文、周旭文<br>Model：Tiffany、Pricilla</p><p>拉閘玩大啲</p><p>今次去1001中環Outlet，第一件事係睇EvisuDonna，因為店主明白到Outlet要清貨，難度甚高，所以特登由台灣入了大批Evisu女裝lineEvisuDonna，一齊減埋一份，最低一折，平成咁，唔使周圍去水貨舖格價，應該都無邊度平得過！<br> 無去開1001嘅潮人，我就醒少少Tips畀你，佢專賣NBA球星都力撐嘅龍頭品牌RMC、美國荷李活女星型着嘅Splendid、paperdenim、BlueCult、出名靚cutting質地好嘅法國Funkulo等等。</p><p>Vest</p><p>Tee</p><p>Jeans</p><p>同場當然唔少得1001鎮店品牌RMC同埋Unlimited，唔止女裝，仲有RMC嘅男裝tee，通通三折，場內所見款式多碼數齊，總會搵到心水貨！</p><p>開倉資料</p><p>1001<br> 日期：即日起至4月尾<br> 地址：中環威靈頓街43號新利大廈地下<br> 查詢：25253221</p></body></html>