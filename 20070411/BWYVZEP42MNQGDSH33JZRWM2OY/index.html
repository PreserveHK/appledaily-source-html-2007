<html><header><meta charset="utf-8"><title>MILITARY：62歲軍車老而彌堅再戰江湖</title></header><body><h1>MILITARY：62歲軍車老而彌堅再戰江湖</h1><p>馬大立（Victor）喺香港軍車界無人不識，幾十部珍藏品價值連城，新年前先向全港傳媒Show過佢部70年代出世嘅福士VW183，話咁快佢又挖咗部更久遠嘅Kubelwagen82，呢部1945年二戰時期出世嘅德軍桶車，數吓手指原來成62歲，Victor將佢打理得如新車一樣，更難得係各類機械、引擎等仍生猛有勁，載住一行3人跑上九肚山仍有心有力，確實老而彌堅！<br>文：Monaco<br>攝影：譚盈傑<br>模特兒：Emily</p><p>60年前的科技以人為本</p><p>幸虧還算天涼，這樣開篷驅車根本不需要冷氣，只要忍一忍燃油味，板櫈亦不是難坐，天氣冷還有暖氣開放，寬闊車廂空間坐4個大男人足夠有餘重可以裝貨。看這60年前的科技產品，足見德國人造車乃以人為本。<br> 「以前在世界各地，都有班老人家朋友幫手搵車，其中的VWSchwimmwagen166，更購自一位曾入侵蘇俄的老德軍！由於戰後物資缺乏，大量Kubelwagen落入民間，再被改頭換面，尤其東歐，左砌右砌之積木車更大行其道。</p><p>Type82由甲蟲改造</p><p>Kubelwagen有一個更長的名字——Kobelsitzwagen，同樣意謂「水桶乘坐車」。一台風冷式動力系統使她能夠活躍於亁燥的西線，酷熱的北非及寒冷的蘇聯。1934年，希特拉曾與費廸南．保時捷博士磋商，製造輕型軍用車，目標為第三帝國高級將領製造輕型價廉之軍用機動車；費廸南利用「甲蟲」底盤造車，於月內完成第一台原型，搭載一台約1,000c.c.引擎。<br> 1939年量產試驗車Type62進行實戰試驗，進侵波蘭。之後按軍方檢討作出數項改良，包括改款、升高底盤50mm、更改傳動比、加入防滑差速器等等，並正式編為Type82（Kubelwagen82）。</p><p>跑九肚山一樣有力</p><p>一直醉心軍車嘅Victor，最新收藏品Kubelwagen（水桶車）於1945年德國生產，車廠被嚴重空襲但戰車仍倖免於難，隨後落入英國人手中，輾轉再賣給Victor。最令車主自豪嘅，係架Kubelwagen82雖然成62歲，但全車所有機械操作均完好無缺，引擎更仍活力充沛！小記當然樂於一試，首先感到引擎依舊醒神，風冷1135c.c.水平對向偈聲沉厚踏實，無扭計一撻便起動，引擎近似校巴般吼動，兩腳「極力子」上1波，無風油軚轉出大街要花點工夫。<br> 由火炭工業區開車上九肚山，沿途不少人都對呢架「桶車」行注目禮。上山要走一段長命斜，1車3人，桶車仍應付裕如。因為車內唯一速度計失靈，正確車速已不可考，4前速2波估計都有50km/h；斜路無有怕，唯一在乎埋站小巴，萬一停車要考考吊極力子功夫。約5分鐘到山頂，上壆爬波，4輪獨立懸掛發揮功效，相比今天私家車還不算遜色。</p><p>又有新玩具</p><p>VWKubelwagen82基本規格</p><p>引擎：風冷1135c.c.水平對向4汽缸<br> 馬力：25hp<br> 傳動：4前速手動，後輪驅動連<br> 防滑差速器</p></body></html>