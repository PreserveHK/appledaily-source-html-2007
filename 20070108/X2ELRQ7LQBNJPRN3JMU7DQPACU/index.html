<html><header><meta charset="utf-8"><title>衞蘭阿Mark叱吒脹爆<br>食低卡高蛋白啦!</title></header><body><h1>衞蘭阿Mark叱吒脹爆<br>食低卡高蛋白啦!</h1><p>啱啱攞完「叱咤」女歌手銅獎的衞蘭，恃住近排人氣勁升，無懼頻頻以脹爆Look出現，雖然冇嚇走街坊啫，但老闆黎明已經開到口話唔想佢再肥落去；咁啱雷頌德又喺「叱咤」頒獎禮俾徒弟側田公然笑佢肥，二人認真同病相憐！其實，減肥唔一定要清茶淡飯嘅，原來食物中嘅蛋白質可以加速新陳代謝，有助纖體；不如今日就幫佢哋度身訂做幾款低卡高蛋白又好味嘅瘦身菜啦!</p><p>記者：趙珮倩<br> 攝影：何家亮<br> 示範：尚湯廚經理　黃如錦<br> （電話：28271919）<br> 資料提供：營養生物科技學博士　林日陞</p><p>柚子龍船</p><p>需時：15分鐘<br> 價錢：$20/4人<br> 材料：泰國金柚1/2個、火龍果2個、蘋果1/2個、鮮魷魚300克、青檸1個、魚露/砂糖/九層塔適量</p><p>做法：泰國金柚去皮取出果肉粒備用；鮮魷魚煮熟切圈；蘋果、九層塔切絲；青檸榨汁後加入適量魚露、砂糖，以上材料拌勻，釀入已開邊起肉的火龍果內，並以火龍果肉伴碟。<br> 每份營養：熱量39cal/蛋白質4.1g/碳水化合物0.05g/脂肪0.28g</p><p>火龍果</p><p>售價<br> （a）$6/個<br> （b）$9/3個　平之選<br> （c）$9/3個　平之選<br> （d）$5.5/個</p><p>健康烤小豬髀骨</p><p>需時：25分鐘（不計醃肉時間）<br> 價錢：$30/6人<br> 材料：小豬髀骨600克、日式燒肉汁/味醂各50克、柚子蜜適量<br> 醃料：粟粉10克、鹽/糖各5克、醬油30克、胡椒粉少許、蛋白1隻<br> 做法：預先將小豬髀骨醃1小時；日式燒肉汁和味醂拌勻後加入已醃的豬髀骨；焗爐以200℃預熱，放入小豬髀骨每邊烤15分鐘，最後塗上柚子蜜再烤3分鐘便完成。<br> 每份營養：熱量142.2cal/蛋白質10.8g/脂肪0.3g</p><p>小豬髀骨</p><p>售價<br> （a）$15/斤　平之選<br> （c）$24.9/斤<br> （d）$20/斤</p><p>地中海酸辣烤蝦</p><p>需時：15分鐘（不計醃蝦時間）<br> 價錢：$35/4人<br> 材料：蝦500克（剝殼留尾）、大辣椒1隻、醬油1/4杯、橙汁2湯匙、薑末/芝麻油各1/2茶匙、三色椒適量<br> 做法：辣椒去核切條，與所有調味和汁料拌勻，加入蝦密封放雪櫃，醃至少30分鐘；烤爐以180℃火烤5至8分鐘，其間要經常翻轉，至蝦肉呈不透明，最後以三色椒伴碟。<br> 每份營養：熱量125cal/蛋白質23g/碳水化合物1g/脂肪2.5g<br> 知多啲：先食三色椒可令體內消化酵素活躍，然後食蝦，有助消化更多蛋白質。</p><p>中蝦</p><p>售價<br> （a）$24/斤　平之選<br> （c）$45.9/454g<br> （d）$17.2/0.248kg</p><p>爽爽小黃瓜</p><p>需時：8分鐘<br> 價錢：$36/12人<br> 材料：蝦米140克、日式芝麻醬190毫升、紅葱頭4粒、小黃瓜6條<br> 做法：先將蝦米、紅葱頭切圈炸香舂碎，加入日式芝麻醬拌勻，釀入已開邊去核的小黃瓜即可。<br> 每份營養：熱量31cal/蛋白質4.86g/碳水化合物0.03g/脂肪0.09g</p><p>小黃瓜</p><p>售價<br> （a）$4/斤　平之選<br> （d）$6.9/斤</p><p>消脂養顏湯</p><p>需時：2小時<br> 價錢：$38/4人<br> 材料：田七4錢、何首烏4錢、黃耆4錢、錢澤瀉5錢、元肉4錢、去核雞心棗6枚、淡菜4両、竹絲雞1/2隻<br> 做法：先將淡菜和竹絲雞分別汆水；將所有材料加入12碗水以大火煲30分鐘，然後調中火煲11/2小時即成。<br> 每份營養：熱量262.5cal/蛋白質21g/脂肪7.5g<br> 知多啲：田七、何首烏和錢澤瀉可加速血液循環，促進新陳代謝，有消脂功效。</p><p>竹絲雞</p><p>售價<br> （a）$45/隻<br> （c）$27.9/隻　平之選<br> （d）$29.9/隻</p><p>超市/街市資料</p><p>a.北河街街市<br> 深水埗北河街市政大廈<br> <br> b.百佳<br> 荔枝角道288號地下<br> 27200631<br> <br> c.惠康<br> 土瓜灣馬坑涌道5D至5F<br> 中華商場地下5號舖<br> 27124429<br> <br> d.華潤萬家<br> 土瓜灣馬頭角道33號欣榮花園地下<br> 27133636</p></body></html>