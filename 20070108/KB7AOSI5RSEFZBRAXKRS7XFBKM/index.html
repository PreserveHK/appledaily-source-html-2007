<html><header><meta charset="utf-8"><title>求驗客手記：30歲安貞桓天價回流</title></header><body><h1>求驗客手記：30歲安貞桓天價回流</h1><p>南韓偶像球星安貞桓就快有班落，今周將以天價年薪100萬美元（約780萬港元）加盟南韓球隊水原三星。求大俠覺得呢位6個月前被德乙杜伊斯堡解約嘅前鋒，30歲就回流國內聯賽都幾可惜，年薪再高都冇用。水原教練名宿車範根諗住簽安貞桓來挑戰本季雙料冠軍城南一和隊，相信安貞桓唔會令佢失望，何況多呢粒星，球隊門券收入肯定升！</p></body></html>