<html><header><meta charset="utf-8"><title>石原佐美珠鏈迎好運</title></header><body><h1>石原佐美珠鏈迎好運</h1><p>日本女星石原佐美，上年人氣明顯唔及長澤正美、澤尻繪里香同堀北真希呢班靚女偶像，佢今年點都要急起直追。已經20歲嘅石原，噚日因工作唔可以出席成人禮，但前日佢獲日本珍珠振興會選為「20歲BestPearlDresser2007」得主，佢着咗條吊帶裙出席頒獎禮，仲獲頒一條約6萬港元嘅珍珠頸鏈，望佢今年好運啦。
</p></body></html>