<html><header><meta charset="utf-8"><title>藤原紀香結婚有陰謀</title></header><body><h1>藤原紀香結婚有陰謀</h1><p>35歲女星藤原紀香前日經已從美國邁阿密返番日本，大批記者喺成田機場守候佢同未婚夫陣內智則出現。紀香話婚前度蜜月非常開心，又去咗當地廸士尼樂園同海灘。不過日前有報道指紀香嫁畀陣內，主要係睇中陣內嘅事務所吉本興業喺關西地區嘅龐大網絡，以方便佢今年夏天參選議員。
</p></body></html>