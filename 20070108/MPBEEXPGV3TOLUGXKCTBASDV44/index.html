<html><header><meta charset="utf-8"><title>葉翠翠失戀發憤舞出我天地</title></header><body><h1>葉翠翠失戀發憤舞出我天地</h1><p>葉翠翠早排與李逸朗分手，決絕分居，並把一切傢俬電器都搬走，斬斷情絲後就專心工作，翠翠都算講得出做得到。她近來與廖碧兒及徐子珊等合拍《舞動全城》，為要贏人贏自己，本有舞蹈底子的她，特地找老師練舞，實行要在劇中脫穎而出。</p><p>葉翠翠近日忙於拍攝無綫新劇《舞動全城》，幾位女主角廖碧兒、徐子珊及陳法拉等均能歌善舞，翠翠近日即努力勤學舞，昨日她於尖沙嘴跟排舞老師上堂及練習，拱橋、一字馬、壓腿及拗腰等動作通通做齊。</p><p>「聽到骨頭響」</p><p>翠翠接受訪問時表示，求學時曾參與舞蹈班，但因已多年未有習舞，所以要花點時間練習，昨日她熱身時，突感到腳部有點抽筋，狀甚痛苦，幸好她很快便沒事。排舞老師要求翠翠擺出拱橋甫士，她事後面容帶點扭曲說：「一路拱一路手震，幾年都冇做過，頭先做嗰陣都聽到啲骨頭響。」<br> 原來翠翠的排舞老師是她大學時期的學長，故十分熟絡。她近日除了學跳舞外，也有學唱歌及打保齡球，她表示自覺娛樂圈競爭大，故一定要自我增值。&#13;</p><p>「冇不勞而獲」　</p><p>翠翠說：「做藝人最緊要有實力，所以一定要學多啲技能，到真係有需要時都可以用得到，而且公司都畀好多機會我，我要好好珍惜，唔想令公司失望，始終識跳舞對女藝人係有着數，雖然我好多年冇跳，啲筋比較緊，始終都要再下一番苦功，因為冇嘢係不勞而獲。」<br> 採訪：王崇穎　攝影：葉君海&#13;</p></body></html>