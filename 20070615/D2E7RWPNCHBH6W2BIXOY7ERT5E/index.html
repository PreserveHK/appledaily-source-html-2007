<html><header><meta charset="utf-8"><title>馮仁昭四圍超：阿B父親節撇囡囡 - 馮仁昭</title></header><body><h1>馮仁昭四圍超：阿B父親節撇囡囡 - 馮仁昭</h1><p>鍾鎮濤（阿B右）噚日到時代廣場出席「靚Daddy過父親節」活動，阿B話今日就要同溫拿其他成員，去台灣擔任金曲獎頒獎嘉賓，所以父親節當日唔可以同屋企人一齊慶祝。阿B又話預計父親節佢個大女會畫張卡送畀佢做禮物，而細女就會表演歌舞畀佢睇。阿B話：「細女成日攞住結他喺度彈，唔知係咪綵排呢。」
</p></body></html>