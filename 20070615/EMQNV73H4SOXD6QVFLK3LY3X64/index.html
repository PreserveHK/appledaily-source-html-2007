<html><header><meta charset="utf-8"><title>牽一發：貝廸斯變形都難救 - 牽牛</title></header><body><h1>牽一發：貝廸斯變形都難救 - 牽牛</h1><p>暑假係電影黃金檔期，今年都唔例外；《史力加》、《虎膽龍威》等第X集，固然有一定基本擁躉，站在童年情意結，變形金剛真人版反而係小弟嘅首選。本地電視強弱懸殊之勢，早廿幾年已經出現，小弟睇絲帶台卡通片並唔多，不過變形金剛同超時空要塞肯定最經典；小弟當年仲為咗儲錢買柯柏文，足足兩個星期冇食早餐；估唔到而家3字頭，又興番變形金剛。<br> 講番波，西甲嘅貝廸斯真係變形金剛都救唔番，要搶分護級，對住風流波桑坦德都只係讓平/半，擺明莊家都唔信佢。</p><p>讓球：桑坦德（下）<br> <br> 心得：貝廸斯救唔番<br> <br> 牽牛<br> 精通各種賭法，發覺賭「讓球」先係王道，每日一棍希望有得發。</p></body></html>