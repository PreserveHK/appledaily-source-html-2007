<html><header><meta charset="utf-8"><title>SJ籲捐血七情上面</title></header><body><h1>SJ籲捐血七情上面</h1><p>韓國13人偶像組合SuperJunior（SJ），同4人女子組合天上智喜，噚日上午現身首爾世宗文化會館，為「世界捐血日」擔任宣傳大使。雖然SJ噚日只係以6位成員上陣，但佢哋喺會上表情多多，成員李特接受紅十字會主席頒發委任狀時，仲表現得好興奮㖭，SJ之後除咗會為紅十字會拍宣傳海報外，仲會錄音唱捐血歌。</p></body></html>