<html><header><meta charset="utf-8"><title>是日upload：鱷魚頭，儍狗底</title></header><body><h1>是日upload：鱷魚頭，儍狗底</h1><p>披着羊皮的狼比喻奸人扮忠良，見到就要退避三舍，見到披着鱷魚皮的狗，你有甚麼反應呢？儍姑在網誌上公開一張老虎狗穿上鱷魚皮的相片，不少網友看罷都說這隻小狗樣子十分可愛，「鱷魚頭，儍狗底，好好笑。」<br> 儍姑說會買一件類似的鱷魚衣服給自己養的貓穿着，「狗仔咁得意，畀貓仔着應該仲過癮。」網民蜘蛛俠表示，「你帶隻鱷魚貓出街時，記得影番張相畀我哋睇。」水銀卻說貓狗可能不想扮到古靈精怪，「我覺得隻狗個樣好似好唔開心，主人覺得好得意，狗仔貓仔可能唔係咁鍾意。」網友「魔女宅急便」說：「我從來唔買呢啲古怪衫畀狗仔着，好哋哋點解要佢哋扮其他動物？」</p></body></html>