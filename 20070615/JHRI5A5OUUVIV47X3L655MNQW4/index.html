<html><header><meta charset="utf-8"><title>狗仔出沒注意<br>寇鴻萍蘭子做中間人　葉翠翠搵到揼水老細</title></header><body><h1>狗仔出沒注意<br>寇鴻萍蘭子做中間人　葉翠翠搵到揼水老細</h1><p>現年25歲的05年港姐冠軍葉翠翠，雖然一直被指曾經整容及隆胸，但身邊仍不乏狂蜂浪蝶。前晚翠翠在兩位港姐前輩寇鴻萍和陳道然（蘭子）引領下，到中環一頂級法國餐廳，夜會經銷道地飲品系列的匯泉國際有限公司董事方振文，這位鑽石王老五向來性情闊綽豪爽，事後翠翠也大讚對方親切又好傾，出道兩年已識得泊靚碼頭，這位港姐冠軍果然美貌與智慧並重。</p><p>葉翠翠去年底與舊愛李逸朗甩拖後，便叠埋心水勇戰幕前，頻頻參與大小活動宣傳自己，又屢隨無綫高層樂易玲出席晚宴，但她曝光率越高，容貌就變得越來越靚，身材也越來越有料。雖然不時有報道指翠翠大變身涉整容及隆胸，但她確實魅力非凡，緋聞多多之餘，前晚更在寇鴻萍和陳道然兩位港姐前輩介紹下，結識匯泉國際有限公司董事方振文。<br> 前日翠翠先在淺水灣出席無綫活動，晚上她換上一身斯文打扮，到中環置地廣場會合蘭子和寇鴻萍，齊往四樓的頂級法國餐廳L'AtelierdeJoelRobuchon晚膳，據悉當時方振文早已在場，其間寇鴻萍、蘭子和另一女伴更一度離開20分鐘，似有意造就翠翠和方振文獨處的機會。</p><p>夜會四小時<br>法國餐廳歎鵝肝</p><p>年近40歲的方振文在匯泉任職董事，公司經銷及代理的飲品種類繁多，其中包括由劉德華出任代言人的道地飲品系列和百威啤酒等，由於時有贊助電影及演唱會，加上方振文性情豪爽闊綽、不拘小節，故在娛樂圈人脈甚廣，其身邊友人曾說：「方少（方振文）份人好好㗎，好大方，佢以前都有同女仔拍吓拖，不過佢早排話想搵老婆，唔知講真定講笑啦。」<br> 前晚方振文與翠翠吃晚飯時所選的餐廳也派頭十足，由世界名廚Robuchon開設，環境摩登又富情調，招牌菜有鵝肝及白松露菌等菜式，難怪他們這餐飯要吃足四小時。至凌晨約12時，方振文、翠翠和蘭子並肩離開，眾人發現有記者拍照均大感愕然，男方表現尷尬，馬上掩面快步疾走，拉着翠翠手臂殿後的蘭子則問記者：「點解你哋會知喺度食飯嘅？」接着又說：「我哋企定定影相，你哋收工啦。」其後二女到商場外搭的士，方振文則駕着其價值68萬元的LandRover離開。</p><p>初會印象佳<br>大讚親切又好傾</p><p>對於前晚夜會方振文，翠翠昨日接受記者電話訪問時說：「係朋友介紹gathering（聚會）啫。」所指的朋友是否寇鴻萍和蘭子？她說：「我喺慧妍雅集識寇鴻萍，我舊年生日，係佢贊助場地畀我搞生日會，佢又介紹我學茶經，大家keep住有聯絡。」是否由寇鴻萍介紹認識方振文？翠翠說：「大家食餐飯，佢哋預埋我，唔係特登介紹。」當她知道方振文前晚掩面避鏡頭，她即說：「非常唔好意思，希望唔好影響佢。」<br> 翠翠又大讚方振文好人、親切及好傾，問到二人是否有發展機會？她笑說：「言之尚早，我第一次見佢，冇理由希望有發展，順其自然啦。」記者昨日致電方振文時，他只說：「食餐飯咋，我冇嘢講，你哋鍾意點寫就點寫。」<br> 採訪、攝影：娛樂突發組、葉君海</p><p>最高蘋嬸</p><p>翠翠橫掂呢排冇劇拍，咪拍住拖先囉！話唔定遲啲佢會同華仔合作拍道地新一輯廣告，分分鐘唱埋廣告主題曲㖭！<br> 蘋果娛樂特派評述員蘋嬸</p><p>人物誌：變臉港姐冠軍</p><p>05年港姐冠軍葉翠翠，參選時已不斷被傳曾經整容，包括割雙眼皮、隆鼻及磨腮骨等，其後代表香港出戰國際華裔小姐，可惜五強不入。翠翠加入無綫後星運平平，只客串演出劇集《溏心風暴》及參演《舞動全城》，間中也會在宣傳活動亮相，恍如紙上明星。一直被取笑平胸的翠翠，今年頻以性感姿態出席活動，身材更突然勁升cup，不過她否認隆胸。</p><p>人物誌：闊綽方少專責埋單</p><p>前晚夜會港姐葉翠翠的方振文（Kelvin），綽號「方少」，年近40歲，為匯泉國際有限公司董事。圈中流傳方少的父親早年在尖沙嘴開設辦館，他獨具慧眼引入百威啤酒代理權後，即時身家暴漲，00年方氏家族經銷道地綠茶，邀請劉德華（圖右）擔任代言人後，道地品牌更越搞越大。近年匯泉贊助不少電影及演唱會，包括03年盧巧音和05年古巨基的紅館個唱，以及04年的Twins和「左麟右李」內地演唱會等；匯泉旗下Meko飲品系列，也曾先後邀Cookies、梁洛施和Krusty拍攝廣告。由於公司水頭充足，方少好玩又闊綽，對朋友夠情義，故他大多時候出席唱K及大小飯局都專責埋單，相當疏爽。<br> </p></body></html>