<html><header><meta charset="utf-8"><title>因囡囡之名？<br>橫店直擊　成龍勁冧露底小龍女</title></header><body><h1>因囡囡之名？<br>橫店直擊　成龍勁冧露底小龍女</h1><p>憑劇集《神鵰俠侶》中小龍女角色人氣大升的劉亦菲，昨日與成龍及李連杰出席新片《功夫之王》記者會，會上成龍全程與劉亦菲咬耳仔，又勁讚她漂亮叻女，擺明對劉亦菲嗒糖，而吳綺莉早年也為成龍誕下「小龍女」，看來他跟小龍女甚有緣呢！</p><p>成龍和李連杰首度攜手合作的新片《功夫之王》，昨日在橫店舉行記者會，出席者除兩位男主角外，還有「小龍女」劉亦菲、李冰冰、鄒兆龍和外籍演員MichaelAngarano等。昨日傳媒焦點全都落在成龍和李連杰身上，但劉亦菲和李冰冰兩位女主角也不甘示弱，除齊齊穿上短裙仔外，二人更先後露底，劉亦菲露出白色內褲，李冰冰則露出底裙，一時間令記者會變得春色無邊。</p><p>唔記得章子怡</p><p>昨日記者會上，成龍全程勁冧劉亦菲，除不停跟她咬耳仔密斟外，又當眾以普通話大讚她是個很可愛的小鬼。劉亦菲憑內地劇《神鵰俠侶》中小龍女一角而人氣大升，而早年吳綺莉為成龍誕下「小龍女」吳卓林，看來成龍跟小龍女特別有緣呢！記者會後，成龍與劉亦菲一起接受傳媒訪問時，更把劉亦菲捧到天上有地下無，就連當年跟他傳過緋聞的章子怡也忘得一亁二淨。<br> 成龍以廣東話說：「佢（指劉亦菲）雖然唔係動作演員，但教佢動作佢都駕輕就熟，我都教過好多人㗎，好似楊紫瓊，仲有……唔記得佢個名㖭！」在場記者問他是否章子怡時，成龍即笑道：「係呀係呀！」<br> 成龍繼續大讚劉亦菲說：「佢打得好好睇，佢本身有舞蹈底子，媽咪又係國家級芭蕾舞蹈員，身材又高樣又靚，日文、英文又講得好好，學習時領悟得好快，好聽話好叻，將來會有好大發展。係我繼鞏俐之後睇到嘅又一未來國際之星。」問成龍可會找劉亦菲拍西片？他一臉失落說：「佢一早俾人簽啦！」</p><p>「給我很多歡樂」</p><p>被成龍勁讚的劉亦菲，全程目不轉睛望實成龍，明顯對成龍也甚有好感，當記者問劉亦菲對成龍感覺如何時，她笑說：「跟他拍戲，帶給我很多歡樂，他提點我、教我對人要有優良品德，我拍戲遇到困難時，大哥（成龍）都會幫忙。」<br> 成龍表示片中與李連杰對打節奏明快，已有10多年沒這種感覺，並希望未來有機會跟周潤發、周星馳和劉德華合作。<br> 採訪、攝影：葉雪</p><p>話你知：悟空玉帝粉墨登場</p><p>由動畫《獅子王》（TheLionKing）導演RobMinkoff執導的電影《功夫之王》，雖然加插孫悟空和玉皇大帝等角色，但和中國名著《西遊記》沒有直接關係，而是將多個中國神話穿插一起。<br> 故事講述飾演白髮魔女霓裳的李冰冰，因經歷情傷而變得憤世絕情，更奉命追殺由成龍、李連杰、劉亦菲及美國演員MichaelAngarano組成的正義四人組。<br> 劉亦菲扮演的金燕子，父母被玉帝殺死，她其後與Michael有段感情線，可惜最後為成龍擋了一劍而犧牲。<br> 《功》片幕後也相當強勁，除了有袁和平擔任武術指導外，更有01年憑《臥虎藏龍》贏得奧斯卡最佳攝影的鮑德熹擔任攝影師。</p></body></html>