<html><header><meta charset="utf-8"><title>谷祖琳弟自殺<br>千嬅：有乜就講出嚟</title></header><body><h1>谷祖琳弟自殺<br>千嬅：有乜就講出嚟</h1><p>谷祖琳胞弟谷祖堯因抑鬱症復發，前日下午步祖母尋死舊路，在九龍塘喇沙書院跳樓自殺，目前情況仍然危殆，圈中不少藝人對此事深表關注。</p><p>楊千嬅：我唔知呢件事，咁大鑊，有機會會打電話問候谷祖琳，其實我同小谷都OK熟，因為之前我哋合作過《天生一對》同《每當變幻時》，佢好樂觀同開朗。情緒病真係好大鑊，我自己就會乜嘢都講出嚟，亦都唔會精神緊張，反而會為同事分擔，有時仲會發揮南丁格爾嘅精神迫同事睇醫生㖭。</p><p>EO2成員Otto：之前曾經為谷祖琳排舞，暫時唔會打電話騷擾佢，希望佢細佬早日康復。我身邊都有朋友患抑鬱症，抑鬱症嘅人都會帶啲躁狂，我會喺佢哋心平氣和時勸佢哋睇醫生</p><p>鄧穎芝：我只係幻想過跳樓同吊頸死個樣好肉酸，我唔開心時一諗到好多人錫自己就會開心番。</p><p>蘇永康：我同谷祖琳唔熟，但同谷德昭就係好朋友，肥谷係開朗嘅人，呢次係好沉重嘅打擊，希望佢哋順利過渡。</p></body></html>