<html><header><meta charset="utf-8"><title>紅星韓服賀中秋<br>金泰希驚艷　李孝利娘爆</title></header><body><h1>紅星韓服賀中秋<br>金泰希驚艷　李孝利娘爆</h1><p>今日就係人月兩團圓嘅中秋節，韓國人一直好重視呢個節日，所以阿Deep近排成日喺當地嘅網站度見到韓星着住傳統韓服向大家慶中秋。近日韓國Daum討論區就好應節咁出咗個「穿韓服最靚明星」討論，入面除咗有李英愛同金泰希等韓星嘅韓服照外，連外勞BritneySpears同澤尻英龍華都有出現喎。</p><p>嘆Britney變阿豬媽</p><p>睇到Britney同澤尻嘅韓服look，唔少網友都大讚好靚好可愛，但阿Deep就深深體會到時光無情嘅流逝。當年Britney狀態大勇，粉紅色韓服令佢更加明艷照人，但𠵱家擁有巨躉嘅佢，着咗韓服只會俾人叫做「阿豬媽」（韓文解作為大嬸）。至於近期經常打扮得不倫不類嘅澤尻，就已經同清純距離好遠。<br> 韓星方面，金泰希同宋慧喬都得到好多網友支持，認為佢哋嘅韓服look凸顯出韓國女性嘅美態。不過討論區版主就認為韓劇《超級上位王》嘅韓佳人最靚，同時佢又指性感女神李孝利嘅韓服look好騎呢。不過要數騎呢，始終係手痕網友炮製嘅阿諾舒華辛力加（ArnoldSchwarzenegger）嘅韓服look，佢揸住機關槍仲講埋句：「I'llbeback」，超級爆笑。<br> 版主：網盜王尊尼Deep<br> 本欄逢周一至五刊出<br> <br> 討論區網址： http://tvzonebbs1.media.daum.net/griffin/do/photophoto/read?bbsId=A000004&amp;articleId=283323 <br> <br> 阿諾騎呢look網址： http://news.empas.com/board/bbs/read.html?a=22416&amp;b=best&amp;p=0&amp;w=d&amp;d=20070923&amp;sb=bizarre </p></body></html>