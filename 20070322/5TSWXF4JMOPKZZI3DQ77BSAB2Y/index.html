<html><header><meta charset="utf-8"><title>18歲裴唯瑩渴望嚐禁果<br>唔吼陳曉東</title></header><body><h1>18歲裴唯瑩渴望嚐禁果<br>唔吼陳曉東</h1><p>早前與陳曉東牽着手，在上海街頭拔足狂奔避見記者的裴唯瑩，形容東東是圈中照顧她的哥哥前輩，她坦言確實很想拍拖，但到現在仍未嚐過初戀的滋味，不過只有18歲的她，現在開始也不算遲吧！</p><p>陳曉東早前拖着初出道的裴唯瑩，在上海街頭狂奔避見記者，隨即掀起兩人的緋聞。現年18歲、出生於四川的裴唯瑩，正在上海修讀演藝課程，她憑電影《狗咬狗》在今屆金像獎獲提名最佳新演員。</p><p>「𠵱家有人追」</p><p>對於與東東的緋聞，裴唯瑩直言：「唔係拍拖！我哋係朋友，我哋喺3、4年前由公司同事介紹認識。嗰日佢朋友間Disco開張叫我去，佢話介紹啲人我識，我見到記者好驚，又冇化妝、未洗頭，冇心理準備，自己好徬徨。」裴唯瑩指母親管教嚴厲，當日東東應承其母會照顧她，由於不想惹來麻煩，所以當日遇見記者便拔足逃跑。她說：「我每次出街，媽咪都不停打電話畀我，擔心我安全，又怕我拍拖，但係其實我都想試吓拍拖，因為未試過，𠵱家係有人追，但係好唔自然，至於陳曉東，只係大哥哥前輩。」
</p><p>誓兩月減20磅</p><p>剛入娛樂圈的裴唯瑩坦言對自己的發展抱很大期望，她說：「我想嘗試唱歌、跳舞、做主持，最想做到演員。」裴唯瑩青春無敵，但身形略胖，早前她出席寰亞春茗，胖胖的身形令眾前輩嘉賓看見她，均按捺不住主動介紹不同的減肥方法，她說：「我同公司有承諾，喺兩個月內要減20幾磅，我早前都有減過，不過好快就肥番。」<br> 採訪：張俊銘<br> 攝影：陳慧安</p></body></html>