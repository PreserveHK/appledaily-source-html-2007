<html><header><meta charset="utf-8"><title>趕生豬BB<br>食療補血滋陰</title></header><body><h1>趕生豬BB<br>食療補血滋陰</h1><p>今年好多夫婦趕生豬BB，雷頌德就鐵定做豬爸爸，郭晉安伉儷亦做晒懷孕前驗身！其實生仔呢樣嘢唔急得，最重要係女方識揀滋陰養血食材，調理好身體，咁就容易一擊即中啦！<br><br>記者：林佩婷　<br>攝影：陳盛臣</p><p>參考食譜：《產前‧產後保健食譜》<br> 李素珍著（嘉出版）</p><p>海參冬菇燜花膠</p><p>價錢：$100/2人<br> 需時：30分鐘（未計浸花膠時間）<br> <br> 材料：海參240克、冬菇10隻（浸軟去蒂）、花膠80克（清水浸24小時）、薑4片、糖/生抽各1/2茶匙、生粉/酒/葱少許、油1茶匙</p><p>做法：花膠用1片薑、葱及酒汆水洗淨切件。海參用1片薑汆水，去內臟洗淨切件。冬菇用生抽/糖/生粉醃15分鐘後蒸10分鐘。燒熱油，爆香剩餘薑片/海參，下酒及花膠略炒，再下冬菇同炒，落適量水蓋過材料，燜30分鐘即成。</p><p>冬菇</p><p>售價<br> （a）$10/半斤<br> （b）$6.9/200g<br> （c）$7.5/200g<br> （d）$4.9/200g　平之選</p><p>知多啲：花膠健腰補腎虛，並含高蛋白質、膠質而無脂肪，有助調理身體，平衡體內酸鹼度，海參則滋陰養血。</p><p>炒黃鱔</p><p>需時：30分鐘<br> 價錢：$30/2人<br> <br> 材料：黃鱔1條（480克）、韭黃100克（切段）、薑3片（磨茸）、蒜頭1粒（磨茸）、水/油少許<br> <br> 醃料：糖1/2茶匙、鹽1/4茶匙、生抽1/2茶匙、酒1/2茶匙、生粉少許&#13;</p><p>做法：黃鱔用滾水去潺，去內臟後再用清水洗淨切段，用醃料醃15分鐘。燒熱油爆香薑茸/蒜茸/韭黃，落黃鱔同炒，再下少量清水焗至汁稠即成。</p><p>黃鱔</p><p>售價<br> （a）$48/斤</p><p>知多啲：黃鱔補氣血，含豐富Omega3及高蛋白質，有助懷孕生產。</p><p>紅棗杞子蒸雞</p><p>需時：30分鐘<br> 價錢：$35/2人<br> <br> 材料：雞半隻、紅棗4粒（切絲）、杞子20粒、葱少許<br> <br> 醃料：薑3片（切絲）、糖/鹽各1/4茶匙、生抽1茶匙、生粉少許、酒1/2茶匙</p><p>做法：雞去皮去內臟，洗淨切細件。將雞/紅棗/杞子用醃料醃15分鐘，隔水蒸15分鐘，最後撒上葱即成。</p><p>紅棗</p><p>售價<br> （a）$20/斤　平之選<br> （b）$4.9/120g</p><p>知多啲：紅棗味甘性溫，能生津益氣，杞子則補肝腎。</p><p>節瓜燜竹笙粟米芯</p><p>需時：20分鐘<br> 價錢：$15/2人<br> <br> 材料：節瓜2個（去皮切件）、冬菇8隻（浸軟去蒂）、竹笙8條、粟米芯6條、薑2片、油2湯匙、水適量<br> <br> 醃料：生抽/糖各1/2茶匙、鹽1/3茶匙、蠔油/生粉各少許</p><p>做法：冬菇用醃料醃10分鐘，備用。竹笙浸軟後用薑汆水；燒熱油，爆香薑片，落節瓜炒一會後，再落竹笙/粟米芯/冬菇同炒拌勻，下適量清水，焗至汁稠即成。</p><p>節瓜</p><p>售價<br> （a）$7/斤　平之選<br> （c）$6.5/2個<br> （d）$7.5/斤</p><p>知多啲：粟米芯潤肺健胃，可令女士有強壯體質。</p><p>淮山蓮子黨參豬𦟌湯</p><p>需時：21/2小時<br> 價錢：$50/2人<br> <br> 材料：豬𦟌240克、淮山/蓮子各40克、黨參20克、蜜棗2粒、鹽少許、水6碗</p><p>做法：淮山/蓮子/黨參/蜜棗分別洗淨，瀝水備用。豬𦟌洗淨汆水後瀝亁。煲滾6碗水，放入所有材料，大火煲滾後，轉以慢火煲2小時，下鹽調味即成。</p><p>豬𦟌</p><p>售價<br> （a）$30/斤<br> （b）$24.9/斤　平之選<br> （c）$10/100g<br> （d）$21.6/磅</p><p>超市/街市資料</p><p>a.油麻地街市<br> 油麻地甘肅街20號<br> <br> b.惠康超級市場35807408<br> 沙田廣場地下1、24及25號<br> <br> c.西田百貨26941111<br> 沙田正街2-8號新城市廣場第3期2樓<br> <br> d.百佳超級廣場27404159<br> 西九龍海庭道18號奧海城2期G1-10號舖</p></body></html>