<html><header><meta charset="utf-8"><title>納奧美着皮草掃地</title></header><body><h1>納奧美着皮草掃地</h1><p>英國黑人名模納奧美金寶（NaomiCampbell）因為襲擊女傭被判社會服務令，要幫紐約衞生署倉庫掃地同執垃圾，雖然日前佢着到身光頸靚咁現身，不過衞生署主管話納奧美表現非常出色，仲好過唔少正職清潔員。被罰打掃5日嘅納奧美，前日再次去倉庫開工，仲着住件皮草去，唔通順便用嚟掃塵？</p></body></html>