<html><header><meta charset="utf-8"><title>肥姐發惡精神爽</title></header><body><h1>肥姐發惡精神爽</h1><p>沈殿霞（肥姐）返港休養已有大半個月，近日不時由張徹太太陪同下外出跟友人食飯見面。前晚約6時45分，肥姐再由張徹太太陪同下坐車往尖沙嘴金馬倫道的一幢商業大廈，見肥姐抹上少許唇膏，精神不俗，該幢大廈內有韓國、日本的食肆，問肥姐是否往上址用膳，她聞言即怒氣沖沖說：「唔係嚟食飯嚟做乜呀？問問題都唔諗清楚，唔通嚟食藥咩？」再問為何未見愛女欣宜蹤影，她再大鬧說：「你哋再咁跟法，要唔要我報警呀？」<br> 見肥姐發火鬧人時中氣十足，相信身體狀況似乎進展不錯。她在上址逗留至近8時半，由3名男士及張徹太太陪同下步出，之後再坐車返回九龍塘住所。</p><p>欣宜性感夜蒲</p><p>此外，欣宜昨日凌晨3時坐的士返家，當時她薄施脂粉，身穿緊身背心，露出黑bra帶，打扮頗為性感，她對鏡頭一笑後便匆匆上樓。肥姐昨日下午5時許離開寓所前往又一城馬莎購物，見肥姐上車落車也毋須他人扶持，精神不俗。肥姐先在馬莎睇衫，繼而到食物部狂掃餅亁零食，逗留約半小時便返家。<br> 採訪、攝影：張俊銘、卓美娟、陳慧安、娛樂突發組</p></body></html>