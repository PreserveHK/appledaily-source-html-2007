<html><header><meta charset="utf-8"><title>任達華難頂三大導</title></header><body><h1>任達華難頂三大導</h1><p>古天樂、任達華及林熙蕾（Kelly）、孫紅雷及三位導演徐克、林嶺東及杜琪峰等，昨日在觀塘碼頭為新片《鐵三角》舉行拜神儀式。<br> 任達華透露此片跟三大惡導演合作，非常困難，他說：「佢哋出名要求高同執着，由三個唔同導演拍埋同一個古仔，喺冇劇本嘅情況下，唔知自己個角色發展做乜，真係無從入手。你知啦，以前就只得杜琪峰冇劇本，𠵱家就三個，佢哋三個嘅表達能力又唔強，惟有盡力表達導演想要嘅意思。」</p><p>林家棟有艷福</p><p>華仔續稱林家棟是眾男演員中最幸福的一位，因為能夠一親性感女神林熙蕾的香澤。林熙蕾被問到跟家棟親嘴，她笑說：「OK，佢幾有型。」問家棟憑甚麼條件突圍？他笑說：「冇得講嘅，我夠嫩口。」<br> 有份執導的杜琪峰透露有外國片商對《鐵》片的故事深感興趣，他說：「有人提過吓話想買，因為無論香港定海外電影對三個導演拍同一個古仔嘅構思，都會覺得好特別。」<br> 採訪、攝影：藍文浩</p></body></html>