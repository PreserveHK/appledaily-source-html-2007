<html><header><meta charset="utf-8"><title>賭blog日記：富咸領隊變晒！ - 蘋果波神</title></header><body><h1>賭blog日記：富咸領隊變晒！ - 蘋果波神</h1><p>4/12/2007.....<br>天晴</p><p>最新動態<br> 上個禮拜整嗰份歐聯賽後報告都算幾準，當中以阿仙奴揸流攤後成功反底，中得最應；其他好似些路廸失分，車仔僅小勝（亞洲盤讓球半）都貼中，只可惜燕豪芬僅贏1粒，未能開入球大，過關斷纜。扮黎姿驗「死因」係，點都估唔到佢哋咁死板，用番作客中央陸軍贏波嘅雙箭頭續打正選。<br> 我一直覺得阿仙奴今季目標看重聯賽多於歐聯，其實雲格有多次去到2、3月仲叫緊幾飛、諗住食鋪雙辣嘅經驗，可惜都係功敗垂成，證明要拿下雙料冠軍唔係容易；入冬後各隊傷停開始增多，唔用輪換制度都唔得。做人要知所進退，管理球隊亦然，你看剛奪得亞冠盃嘅紅鑽，喺聯賽衰收尾幾肉酸！<br> 講起曼聯，佢哋99年攞過三冠王，絕對值得尊重，今晚主場對富咸，睇怕唔會好似紅鑽咁撻W啩！事關富咸今季睇過無數次，後防錯漏之多同臨尾香嘅鏡頭多不勝數，當你發現佢哋領隊係以前教過北愛、有「穩守突擊專家」之稱嘅山齊士，就會明白有啲人係去唔到嗰個級數。<br>  http://hk.myblog.yahoo.com/footballexperts/ <br> 逢周一至五見報<br> <br> 蘋果波神<br> 股市大旺，英超盛世，大家齊來贏多啲！</p></body></html>