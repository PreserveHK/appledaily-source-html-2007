<html><header><meta charset="utf-8"><title>澳門直擊<br>嘉玲行善預郭台銘</title></header><body><h1>澳門直擊<br>嘉玲行善預郭台銘</h1><p>梁朝偉是澳門星際酒店代言人，其女友劉嘉玲卻與他打對台，昨日在澳門威尼斯人出席「Grosse100週年紀念珠寶展及名人晚宴」，一身華倫天奴晚裝襯於德國柏林博物館取出，有50年歷史的古董首飾，另一嘉賓吳佩慈的性感也甚有睇頭。</p><p>生仔係意外收穫</p><p>嘉玲遲到個半小時才到場，她談到將於本周六42歲生日會在上海舉行嫣然基金籌款晚會，被問到有否請去年大力支持的郭台銘，嘉玲說：「郭生好忙，日理萬機，我主要請番舊年嘅嘉賓，唔知佢得唔得閒嚟。」問到男友偉仔送了甚麼生日禮物？嘉玲說：「未呀，未係時候，佢年年都搵到啱我心水嘅小禮物。」她否認新屋是禮物。至於被指放菠蘿裝飾在家求生仔，嘉玲表示菠蘿是她從印度帶回來，只求好意頭，不知有此功能，她說：「我未有心理準備，意外有咪有囉，係就意外收穫。」<br> 此外，熊黛琳、李嘉慧及陳嘉容等一班模特兒到場示範珠寶，熊黛琳表示前一晚在賭場輸了數百元，自言沒有賭運，被指有愛情運，她笑說：「唔知呢。」<br> 採訪：何永寧<br> 攝影：陳慧安</p></body></html>