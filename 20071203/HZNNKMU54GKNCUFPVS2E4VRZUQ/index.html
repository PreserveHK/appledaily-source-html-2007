<html><header><meta charset="utf-8"><title>求驗客手記︰舟車勞頓搞到病　碧咸要保重身體 - 求驗客</title></header><body><h1>求驗客手記︰舟車勞頓搞到病　碧咸要保重身體 - 求驗客</h1><p>碧咸前日幫洛杉磯銀河喺友賽贏主場嘅新西蘭球隊威靈頓鳳凰4:1，但我求大俠八到佢原來帶病上陣，賽前患上支氣管炎。或者係碧咸佢連日隨銀河去澳洲同新西蘭比賽同做宣傳，舟車勞頓下搞到病；但佢得嗰32歲，今季又唔算比賽好多，身體似乎孱啲喎。如果佢想繼續打英格蘭國家隊，睇嚟真係要好好保重身體。</p></body></html>