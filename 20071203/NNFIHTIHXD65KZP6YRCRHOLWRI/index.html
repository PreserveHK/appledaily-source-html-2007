<html><header><meta charset="utf-8"><title>馮仁昭四圍超：徐子珊熟手冲奶茶 - 馮仁昭</title></header><body><h1>馮仁昭四圍超：徐子珊熟手冲奶茶 - 馮仁昭</h1><p>徐子珊（圖）同資深演員張翼，前晚喺中環一個茶檔拍攝無綫新劇《甜言蜜語》外景，張翼飾演茶檔檔主，而一身便裝嘅子珊喺現場好落力咁幫手執枱抹枱，又幫手冲奶茶，見子珊都幾熟手，冇話姐手姐腳。子珊做完一輪工夫後，就坐低唞唞，同張翼猛咁打牙骱。</p></body></html>