<html><header><meta charset="utf-8"><title>對Mon有話兒：<br>Avril雪中獻唱遲大到　Fans凍僵罵聲起</title></header><body><h1>對Mon有話兒：<br>Avril雪中獻唱遲大到　Fans凍僵罵聲起</h1><p>加拿大搖滾小天后AvrilLavigne（圖）噚日喺家鄉加拿大舉行戶外免費演唱會，當日天氣唔單止超級凍，仲大雪紛飛㖭，不過Avril竟然遲到個半鐘先上台，凍到台下班fans變雪條，有人上網留言話非常不滿，但都有人幫Avril辯護。<br> <br> Julia︰我當時在場，着好多衫但依然好凍，Avril實在遲得太離譜，我嗰日對佢好失望。<br> <br> FuXK2︰究竟係Avril蠢，定係喺冰天雪地等佢表演嘅人蠢？<br> <br> MJ︰我對Avirl冇好感，但噚日溫哥華真係好大雪，可能佢因為咁而塞車遲到。<br> <br> tara︰演唱會成日都遲開場，以前多倫多有次戶外騷遲成3個鐘，你哋唔好借故發Avril脾氣啦。<br> <br> shanon︰我覺得Avril一朝得志之後，已經忘記自己嘅根源，佢真係愧為加拿大人。<br> <br> marleygirl︰Avril係乞人憎，但因為個騷免費，啲歌迷先會提早走啫！如果個騷要買飛，個個都會甘願等幾個鐘。<br> <br> 網址： http://perezhilton.com/?p=9799#respond </p></body></html>