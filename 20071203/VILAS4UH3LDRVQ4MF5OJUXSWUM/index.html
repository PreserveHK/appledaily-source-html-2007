<html><header><meta charset="utf-8"><title>雙料視帝累大鮑食白果<br>陳豪擺溏心宴𠱁掂夏雨</title></header><body><h1>雙料視帝累大鮑食白果<br>陳豪擺溏心宴𠱁掂夏雨</h1><p>《溏心風暴》在上月的無綫台慶頒獎禮中囊括6個大獎，成為大贏家，前晚憑該劇得獎的李司棋、陳豪和關菊英夾份筵開10席慶功，宴請一眾友好。在頒獎禮中敗給陳豪的夏雨也大方出席，看來成敗得失並沒影響友情。</p><p>李司棋和陳豪上月在無綫的《萬千星輝頒獎典禮2007》中，除了憑劇集《溏心風暴》贏得視后和視帝外，陳豪還連奪「我最喜愛電視男角色」，「細契」關菊英則奪「我最喜愛電視女角色」，三人為了感謝各好友的支持，前晚合資在尖沙嘴美麗華酒店舉行慶功宴，雖然李司棋特別請了陳豪的女友廖碧兒，但她卻以事忙為由而缺席。</p><p>現金抽獎</p><p>前晚慶功宴雖然是半自助餐形式，但食物相當豐富，有煎鵝肝和海鮮等。記者問陳豪花了多少錢？他說：「我哋每人夾咗5位數字嘅錢，另外又搵贊助商捐禮物嚟抽獎。」李司棋還別出心裁買了禮物來抽獎，陳豪就索性拿出5,000元做現金獎，關菊英除買禮物外，同時也拿出3,000元作現金獎。<br> 「大鮑」夏雨在視帝一獎敗給陳豪，他對賽果相當失望，但前晚也大方出席慶功宴，陳豪見到大鮑出現也十分識做，特地走到他身邊敬酒，兩人搭着膊頭有講有笑，似乎得失並未影響友誼。<br> 李司棋表示得獎翌日已約女兒和親友吃飯慶祝，她說：「我個女嘅契媽陳依齡喺頒獎禮前已經叫我搞慶祝會，但當時我都未知有冇獎，冇理由走去籌備慶功，免得遭人話柄，後來我先知係個女返咗嚟，所以佢先至想我搞飯局，所以頒獎禮後嘅第二晚，我就約咗個女同啲親戚朋友開咗一圍食日本菜。」</p><p>搞笑娛賓</p><p>有份出席慶功宴的楊怡昨日表示眾藝員玩得很開心，她也幸運地抽到1,000元利是，她說：「我平時冇乜抽獎運，但今次好好彩抽到1,000蚊，而且個鮑魚舖老闆又加碼出嚟抽獎，大家都玩得好開心。」除了抽獎外，更有藝員上台表演，她說：「陳豪、王喜同阮兆祥載歌載舞，真係好好笑，好聽就真係唔算得上，搞笑就有餘。」<br> 採訪：卓美娟<br> 攝影：葉君海</p></body></html>