<html><header><meta charset="utf-8"><title>求驗客手記：韋拿捧紅軍場有景轟</title></header><body><h1>求驗客手記：韋拿捧紅軍場有景轟</h1><p>1月轉會市場一開，就好睇過宮廷鬥爭連續劇！好似利物浦對保頓場波，華倫西亞前鋒韋拿竟然坐喺利記高層包廂入邊，睇嚟領隊賓尼廸斯想買韋拿好快可成事。不過，賓尼廸斯之後又話冇意思買韋拿，又話唔會賣走高治。呢個世界永遠唔好聽人哋講啲乜，而係睇人哋做啲乜。如果韋拿嚟晏菲路純粹為咗睇波，點解唔坐喺觀眾席呢？</p></body></html>