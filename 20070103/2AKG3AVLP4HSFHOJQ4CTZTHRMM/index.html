<html><header><meta charset="utf-8"><title>另類空姐擇偶要似大灰熊<br>謝絕靚仔　徵求翻版Bobby</title></header><body><h1>另類空姐擇偶要似大灰熊<br>謝絕靚仔　徵求翻版Bobby</h1><p>任職空中服務員的小妹愛寫Blog與人分享工作苦樂、生活點滴，去年11月她重歸單身族行列，好友據她喜好綜合出擇偶條件，小妹不介意與眾同樂，在網誌「可愛天使王國」公開徵求可供她倚靠的「大灰熊」，但坦言「咁騎呢嘅要求，唔知有冇人apply（申請）呢？」</p><p>小妹愛穿高跟鞋，故應徵者身高要175厘米以上，又「唔鍾意人奀挑鬼命」，最好似歐陽震華（Bobby），年紀要大她5年以上，有上進心及有穩定職業，但毋須有車有樓，「即使你搵幾千蚊一個月，都可以同你一齊捱。」外表則謝絕靚仔，皆因怕靚仔花心。</p><p>機上遇到周杰倫</p><p>除了暢談生活瑣事，小妹也有透露一些工作趣事，如訓練情況及在外地的遭遇，不過她表明不會爆八卦料。她曾在機上遇到「周董」周杰倫，不過周頗cool，甫登機便說不會吃飛機餐，所以空姐埋身機會不多；F4成員吳建豪隨和得多，小妹更讚他皮膚又好又白，「可能佢笑容都幾親切，所以覺得佢特別靚仔。」<br> 香港藝人方面，她說最欣賞顧紀筠，「好有明星風範……超級有禮貌……真係抵佢又靚又有錢。」另一令她印象深刻的是經常演反派的陳鴻烈，她笑言一直以為留鬍鬚的是壞人，陳鴻烈卻友善又有禮，令人意外。<br> <br> 《蘋果》網聞版請你報料！大家無論在網上網外發現任何騎呢搞笑的事情，都歡迎提供照片或短片資料。<br> 一經採用可獲酬100元<br> 請附姓名、電話及電郵地址，<br> 電郵到：newsapple@appledaily.com</p></body></html>