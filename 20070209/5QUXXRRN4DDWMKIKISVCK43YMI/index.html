<html><header><meta charset="utf-8"><title>施丹引爆Y-3Show唔怕頭槌怕閃燈</title></header><body><h1>施丹引爆Y-3Show唔怕頭槌怕閃燈</h1><p>【紐約直擊】法國球王施丹縱橫足球場多年，退役後仍然魅力不減。他昨日與太太在紐約欣賞Y-3時裝騷，場內過百傳媒瘋狂起哄，鎂光燈狂閃令施丹與朋友要捽眼、笠頭，其魅力反轉時裝騷，連台下記者都想叫：「我愛施丹！」</p><p>法國球王施丹（ZinedineZidane）去年雖然因「施丹頭槌」被罰紅牌出場，將世界盃拱手讓給意大利，但一代球王仍然是民心所向，魅力不減。身為adidas明星大使之一的施丹，昨日忽然現身紐約時裝周，出席以籃球場為布置的Y-3時裝騷，他甫出現即哄動全場。<br> 施丹穿上黑色型格皮褸與太太Veronique及朋友在當地時間晚上8點到達會場，令場內攝影師及記者瘋狂，近百傳媒重重包圍施丹，緊張得猶如球賽開波。由於鎂光燈不斷狂閃，施丹一度因不適捽眼，其友人更索性用外套蒙頭。</p><p>樂基兒興奮行騷</p><p>此外，黎明嫂樂基兒（Gaile）昨日也登上國際舞台，為華裔時裝設計師VivienneTam行騷，Gaile演繹一黑一紅的新潮中國裙，表現鎮定自若，完騷後她仍難掩興奮說：「多謝設計師畀機會我，我喺美國三藩市長大，呢日行騷好似一個小女孩夢想成真咁！」問她有壓力嗎？Gaile說：「好relax，因為冇人識我，喺台前台後都好自由。」有何感覺？Gaile說：「香港係熟悉嘅地方，有好多親切嘅記者，喺紐約行騷就神秘啲，因為我係紐約時裝圈嘅陌生人。」問她成功踏出第一步，可會放棄香港市場？她即說：「梗係唔會，never！我好鍾意香港呀。」<br> 採訪：MichelleLeung<br> 攝影：DickyChan</p></body></html>