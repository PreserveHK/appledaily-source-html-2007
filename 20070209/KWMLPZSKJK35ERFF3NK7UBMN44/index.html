<html><header><meta charset="utf-8"><title>PUMA三三折　尖嘴喪跑狂搶</title></header><body><h1>PUMA三三折　尖嘴喪跑狂搶</h1><p>「無人可以超越喺我前面嘅！」領先緊嘅King話。跟隨其後嘅阿升只好哀求︰「可唔可以留番對比利畀我呀？」估唔到為掃平價鞋，男人可以比天生購物狂的女人來得更癲。無計，今次加連老威新場gi有PUMA、adidas大劈價，勁多復刻鞋款，PUMA最平去到三三折，adidas更抵至二七折。所以為霸頭位，為新年有對新鞋着，跑到氣咳兼鞋爛都要。<br>記者︰陸俊雄<br>攝影︰林栢鈞<br>Model︰King、阿升</p><p>PUMA　復刻款半價以下</p><p>PUMA呢隻黑豹，近年出了勁多復刻版，款式好襯之餘又食正懷舊風，襯牛仔褲唔會比Converse差。由於鞋身算修長，所以唔鍾意闊身板仔鞋嘅都會買佢；加上售價唔算太高，又有咁上下歷史，相信無論你係唔係佢fans，今次開倉平到三折幾，無理由唔去睇睇啫！</p><p>紅×灰白×黑麖皮經典Clyde復刻版，以籃球名將WaltClydeFrazier命名，還有黑×綠×紅選擇。</p><p>全啡麖皮PUMAKING，設計源自66年同名的足球鞋，鞋舌與間紋用上仿鱷魚皮。</p><p>設計同樣源自66年白×黑PUMAKING足球鞋，不喜歡麖皮的朋友可選擇這對。</p><p>全白黑底Boston，三條魔術貼設計，啱晒唔鍾意綁鞋帶嘅懶鬼。</p><p>超輕身的白×藍Marilia休閒鞋，源自80年代足球鞋的設計。</p><p>白鞋雖好襯，全黑Match70年代復刻版鞋款簡單，襯牛最好。</p><p>啡色BasketPro是1987年的復刻版，鞋內有紅黑格仔內層。</p><p>黑×白Siena特點係鞋底薄，所以唔好着住佢踢石地場。</p><p>同場加映</p><p>白×綠間或全白×藍間溫布頓，襯任何style嘅衫都啱。</p><p>adidas二七折起</p><p>唔只PUMA有折扣，連adidas都由二七折起，正所謂新年前可以盡情「嚡嚡聲」，啱睇嘅何不買埋返屋企呢！</p><p>黑色麖皮×漆皮Tango，混合跑鞋與足球鞋設計。</p><p>顏色間紋分配，有點似ZX700Weave呢！不過呢對比較有板仔feel。</p><p>橙×灰迷彩sneaker，屬較玩嘢之作，係adidas中少見。</p><p>開倉資料</p><p>地址︰尖沙嘴加連威老道34-36號gi商場2樓（樓梯旁專櫃）<br> 查詢：27812861<br> 日期︰即日起至2月12日（售完即止）<br> 營業時間︰12:00nn-8:00pm</p></body></html>