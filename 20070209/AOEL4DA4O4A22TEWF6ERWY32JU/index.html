<html><header><meta charset="utf-8"><title>基仔扮純買套唔知碇</title></header><body><h1>基仔扮純買套唔知碇</h1><p>【北京直擊】由古巨基、蔡卓妍（阿Sa）和鄭嘉穎主演的電影《粉絲王》昨日在北京一卡拉OK舉行記者會，出席者還有監製王晶、導演葛民輝及王晶新簽的女藝人孟瑤等。<br> 古巨基自爆前晚拍攝一場在便利店買安全套的戲份，他笑稱在這方面沒有經驗，所以拍攝時將安全套錯讀成保險套。基仔身為大男人，買套也是正常，他聞言尷尬避答，叫他找人代買時，他只說：「唔知道呢？」</p><p>王晶再笑肥谷</p><p>基仔主演的電影《野蠻秘笈》獲本報舉辦的金話梅最爛電影提名，他說：「我唔知點樣界定入圍，因為呢部戲喺內地票房好好，又係賀歲片，都係畀大家睇時開開心心，不如你哋問番王晶啦。」其後記者跟王晶談及基仔買套的尷尬問題，王晶說：「佢靠塊面搵食，唔會自己買，都係搵人買啦。」但基仔看來仍心念金話梅，以為對方力撐他，竟立即認叻說：「係咪呀！」當他知道真相時，即時尷尬掉頭走。<br> 王晶又重提谷德昭買翻版鹹碟一事說：「邊有人好似谷德昭咁老實，自己走去買四仔吖，我自己都睇，但我會去日本買，光明正大又唔會俾人笑。」<br> 此外，阿Sa稱最近工作太忙，連記性也變差，試過穿好衣服出門，才發覺少一件最重要的衣物，不過她死也不透露是甚麼。<br> 採訪、攝影：曾小嘉</p></body></html>