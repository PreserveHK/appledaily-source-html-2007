<html><header><meta charset="utf-8"><title>REVIEWS兼送電話：L'Amour三招冧女<br>情人節送3對情侶機</title></header><body><h1>REVIEWS兼送電話：L'Amour三招冧女<br>情人節送3對情侶機</h1><p>仲有5日就到情人節，大家諗定買乜嘢送畀女朋友未？又送花？走民族格調嘅L'Amour系列，一向以高貴、典雅嘅感覺帶畀玩家，係情人節最佳禮物之一。今日《蘋果》聯同NOKIA送出6部手機畀3對情侶，總值$14,988。<br>記者：陳國輝<br>攝影：伍慶泉<br>Model：Edmond、Chimpy<br>Nokia(21366338)</p><p>7390全天候視像傳情</p><p>好多人將L'Amour重點放在用料上，查實佢分唇亦不斷提升，7390屬於高階機種，配搭300萬像素相機、自動對焦及閃光燈，機頂配備視像專用鏡頭！冇錯，7390支援基本GSM三頻制式，可覆蓋全球大部份地區，更抵讚有埋WCDMA，就算去到日、韓出差，可啓動3G功能同女友傾Video傳情。突然從遠方撥個視像來電，簡直冧死！</p><p>PROFILE：WCDMA及GSM三頻、300萬像素相機、A2DP、音樂播放器<br> $3,398（大獎：2部總值$6,796）</p><p>7373旋轉屏幕夠瀟灑</p><p>款式最特別，不得不提採用旋轉式屏幕嘅7373。佢型，皆因其2吋QVGA芒能作出180度旋轉，向左或者向右Fing都得，單指一彈即時啓動，夠晒瀟灑；相機像素亦多達200萬，仲配置8倍數碼變焦，只要利用機頂上嘅拍攝專用按鈕，就算唔彈蓋一樣玩得到。至於睇戲、聽歌必備嘅多媒體播放器亦唔少得，佢更可支援最高為2GB嘅microSD記憶卡，配埋A2DP，無線歎音樂係另一種享受。</p><p>PROFILE：GSM三頻、200萬像素相機、QVGA屏幕、A2DP、microSD卡<br> $2,398（二獎：2部總值$4,796）</p><p>7360即時對話談心</p><p>7360種直身設計一直有Fans支持，不過外殼就採用仿皮面以及蝕刻金屬兩種物料製成，唔只拎上手舒服，視覺上幾靚，較以往突破好多。相機達到VGA級數，對於普通情侶嚟講，7360嘅PushtoTalk功能非常實用，尤其當兩個人一齊行山遠足嗰陣，可透過對講機分唇傳情達意，㩒個掣就即刻講得，用法夠晒簡單。</p><p>PROFILE：GSM三頻、VGA相機、EDGE、FM立體聲收音機、PushtoTalk<br> $1,698（三獎：2部總值$3,396）</p><p>問答題</p><p>1.Nokia7390支援以下哪幾種制式？<br> A.WCDMA及CDMA2000<br> B.GSM三頻及CDMA2000<br> C.WCDMA及GSM三頻<br> <br> 2.Nokia7373的屏幕能做出幾大旋轉度角？<br> A.45度<br> B.90度<br> C.180度<br> <br> 3.Nokia7360機身具備以下邊兩種質感物料？<br> A.仿皮面料及蝕刻金屬<br> B.鈦金屬及仿皮面料<br> C.鈦金屬及蝕刻金屬</p><p>遊戲篇</p><p>估尺碼<br> 做醒目男友，梗係要了解女友身邊一切！今次送出嘅L'Amour手機具備尺碼轉換功能，憑以上幅大相，大家估吓靚女Model應該穿幾號冷衫？（提示：英國碼為34）<br> A歐洲碼：<br> B美國碼：<br> C日本碼：</p><p>參加辦法</p><p>1.	參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> 2.	遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> 3.	答中所有問題而又最早傳真**的首名參加者將得到7390兩部，第二名得到7373兩部，第三名得到7360兩部。<br> 4.	如沒有參加者答中全部問題，則以答中最多問題及傳真時間**最早者可獲獎。<br> 5.	得獎者將有專人通知。<br> 6.	為公平起見，《蘋果日報》及NOKIA員工、家屬不得參加是次遊戲。<br> 7.	《蘋果日報》對賽果保留最終決定權，參加者不得異議。<br> 8.	所有獎品之保養由獎品供應商負責，《蘋果日報》概不負責。<br> *	參加表格上之姓名須與身份證相同，否則將被取消資格。<br> **	以本報傳真機所顯示的時間為準。<br> ‧	必須憑報紙上的參加表格才可以參加遊戲。<br> </p></body></html>