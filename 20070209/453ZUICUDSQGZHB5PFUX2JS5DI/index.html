<html><header><meta charset="utf-8"><title>HandMade印度飾物半價發售</title></header><body><h1>HandMade印度飾物半價發售</h1><p>每個人都想衣着打扮獨特，如果你無好多錢去買限量版或者度身訂做，旺角有間專賣民族風的印度飾物店就啱你。嗰度嘅飾物係全人手製，直接由印度首都新德里入口，大把款你揀，但每個款數量唔多，所以唔易同人撞鏈、撞袋，啱晒追求「unique」嘅你。既然新年同情人節就到，呢間小店將厚待《蘋果》讀者，場內頸鏈、手鏈同袋都以半價發售，係咪有啲心郁郁呢？<br>記者︰陸俊雄</p><p>IndiIndi（36203899）<br> 網址︰www.indi-indi.com<br> 地址︰旺角砵蘭街180號東京銀座2樓S06號舖<br> 日期︰即日起至2月17日<br> 時間︰2:00pm－11:00pm</p></body></html>