<html><header><meta charset="utf-8"><title>萬元買水貨N95冇人吼</title></header><body><h1>萬元買水貨N95冇人吼</h1><p>有唔少手機店職員向小記「反查詢」，問到底諾記部旗艦N95會幾時推出……心諗，小記還不是要等你通風報信嗎？但近日有Blog友grahamlee網上留言，佢爆料話響荃灣地鐵站附近親眼目睹有人拎住部N95傾電話，仲講到言之鑿鑿唔係眼花㖭！當然，筆者唔能夠肯定呢件事，但N95呢個話題就引起好多網民回應，其中最多人討論係水貨價錢問題：「如果炒上$10,000，我寧願買部NikonD200好過啦！」亦有人提到：「$5,000-$6,000我會立即去買。」小記亦同Sales傾過，佢哋好一致咁話超過$7,000以上嘅機款已經冇乜人嚟問價，唔同以前，今時今日，功能多、價錢平嘅機款大把，如果仲係以前，一萬蚊一部手機都只係濕濕碎啫！<br>記者：陳國輝</p><p>www.ringhk.com</p></body></html>