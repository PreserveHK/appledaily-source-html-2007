<html><header><meta charset="utf-8"><title>情人節禮物　潮人首選交叉版</title></header><body><h1>情人節禮物　潮人首選交叉版</h1><p>話就話要送禮物畀情人，日日都可以是情人節。但試問又願唔願意冒這個險？禮物可以表達你對佢了解，驚喜可以令佢一世難忘。無頭緒？不妨參考一下今日潮人心聲！<br>記者：許維雅<br>攝影：譚盈傑</p><p>首選交叉版</p><p>總括用家意見，女孩子都是求心思，喜歡男朋友親手製造的Handmade產品，而男孩子就求實際。但數到禮物，有名牌嘜頭在手，始終都可以塞住對方把口。以下精選情人節產品，首選當然係交叉特別版，話晒量少夠矜貴，而且交叉又有聯婚之意，夠浪漫啦！</p><p>男生愛牛王</p><p>女生送手袋</p><p>SamLee</p><p>Q1：冇諗過喎！不過如果收到Wii遊戲機嘅Game就最好，因為買咗部新機，但係唔夠Game玩。<br> Q2：其實我好少收情人節禮物，我年年都冇禮物嘅，多數食飯慶祝就算，所以冇。</p><p>新城DJ車車</p><p>Q1：我想佢突然攞隻戒指出嚟向我求婚，俾人求婚嘅感覺係最浪漫嘅，但我又唔一定應承㗎喎！<br> Q2：有年佢送咗隻我唔鍾意嘅錶畀我，心諗唔送好過送。點知佢再送咗張卡畀我，寫低所有我哋去過嘅地方，好感動！</p><p>新城DJ陳貓</p><p>Q1：我好想同明戀多年嘅郭偉安搭直升機同遊香港夜景之後，共享晚餐，哈哈！<br> Q2：有年大家都送Converse畀對方，再加上佢送畀我嗰對鞋畫咗隻貓、皇冠同心心，全部都係我好鍾意嘅圖案！</p><p>新城DJ思敏</p><p>Q1：我想今年同情人喺沙灘燭光下打……排球。<br> Q2：我有年收到個膠嘅米奇老鼠袋，好難忘……因為太肉酸。</p><p>官恩娜</p><p>Q1：我想要一部鋼琴。我每朝會彈完琴先出門，屋企部琴都已經好舊，想換好耐。<br> Q2：有年收到一對珍珠耳環，最難忘嘅原因係我Daddy送畀我嘅，我估唔到佢會送情人節禮物畀我。</p><p>新城DJ愛菩</p><p>Q1：我啱啱搬咗新屋，最近幾次行街都想買個相架，但又睇唔啱。情人節禮物收到一個Handmade嘅相架就最好喇！<br> Q2：嗰年好似電視劇咁，男朋友帶咗我去沙灘，原來佢預先收埋咗隻戒指喺啲沙入面，見到份禮物嗰下真係好興奮。</p><p>Jan@Krusty</p><p>Q1：如果有人突然拎張機票出嚟，同我去旅行，送一個驚喜假期畀我就最好！<br> Q2：有一年嘅情人節，屋企門口出面有支菊花喺地下，唔知係示愛定整蠱我呢？</p><p>阿嵐@Krusty</p><p>Q1：太耐冇放過長假喇！好想要一個悠長嘅假期。<br> Q2：收到一個買唔到嘅相架。個相架係用鐵線屈成，仲屈咗我個名出嚟，有心思，真係用錢都買唔到。</p><p>陳嘉容</p><p>Q1：一啲Handmade嘅嘢啦，好似蛋糕、甜品或者T-shirt都得，只要親手做，嗰份心思就令我好滿足。<br> Q2：係一餐晚飯，一餐佢親手做嘅晚飯，雖然……好難食，但都好開心。</p><p>ShopLists：</p><p>a/Chloe（29181686）<br> 金鐘太古廣場338號舖<br> <br> b/LaneCrawford（21183388）<br> 中環國際金融中心Podium3<br> <br> c/PUMA（31050991）<br> 九龍塘達之路80號又一城L1-09舖<br> <br> d/Levi's（25751125）<br> 銅鑼灣羅素街26號地下<br> <br> e/Birkenstock（31889232）<br> 尖沙嘴海運大廈226舖<br> <br> f/Camper（28829310）<br> 銅鑼灣京士頓街2-4號地下Shop1A<br> <br> g/agnesb.（28050678）<br> 中環ifcMall1098&amp;2088-89號舖<br> <br> h/Trollbeads（28682112）<br> 銅鑼灣崇光2樓新翼<br> <br> i/Salad（24520822）<br> 屯門市廣場一期2222-2223號<br> <br> j/RMC（23753010）<br> 尖沙嘴柯士甸路19-23號太古貿易大廈地下B舖<br> <br> k/CLARKSCOMIC（28907718）<br> 銅鑼灣糖街15-23銅鑼灣中心2樓207舖<br> <br> l/GameMarket（98320745）<br> 旺角先達廣場2樓S1號舖<br> <br> m/Samsung（36984698）<br> <br> n/Gucci（25766918）<br> 銅鑼灣利園2期地下</p></body></html>