<html><header><meta charset="utf-8"><title>食鞏俐家鄉菜　搭木瓜豬手豐胸</title></header><body><h1>食鞏俐家鄉菜　搭木瓜豬手豐胸</h1><p>電影《滿城盡帶黃金甲》好唔好睇就見仁見智，但可以肯定鞏俐嘅36E暴乳半露場面，就睇到人嘩嘩聲。雖然鞏俐食乜食到咁「大」就不得而知，但原來佢係山東人，而山東菜餚出名常用爆、炒、炸、燜等烹調法，亦喜歡在肉類中加入大量葱一齊煮，如果跟鞏俐嘅口味，加埋豐胸食材例如豬手、木瓜等去煮，唔知又會唔會事半功倍呢？</p><p>記者︰趙珮倩<br> 攝影︰楊錦文<br> 示範︰豪廷宴會（25633299）</p><p>木瓜椰汁燜排骨</p><p>需時︰30分鐘<br> 價錢︰$40/2人<br> 材料：木瓜1個、椰汁100毫升、排骨1/2斤、生粉/酒/鹽各少許、油適量<br> 做法︰排骨用生粉、鹽和酒醃15分鐘，然後泡油，盛起備用；木瓜開邊挖肉切粒，與排骨一起燜10分鐘，最後倒入椰汁拌勻，滾起即成。</p><p>知多啲︰眾所周知食木瓜可以豐胸，其中以青木瓜最為有效，因其含豐富的木瓜酶，對乳線發育很有幫助。此外木瓜裏的酵素，可以分解蛋白質，有助於身體對蛋白質的吸收，搭配肉類食用，蛋白質吸收好啲，胸部肌肉都發展得好啲。</p><p>排骨</p><p>售價<br> （a）$28/斤　平之選<br> （b）$22.1/磅<br> （c）$29.5/斤<br> （d）$5.5/100克</p><p>山東爆豬手</p><p>需時︰1小時30分鐘<br> 價錢︰$28/2人<br> 材料：豬手1隻、京葱1/2斤、八角/香葉/冰糖/鹽/水/油各適量<br> 做法︰將豬手切件汆水後，放入煲內，加入水、八角、香葉、冰糖和鹽，煲大約1小時20分鐘（視乎豬手大小）至腍，瀝水備用；燒滾油，慢慢放入豬手炸至皮脆，撈起上碟。京葱汆水後，以少許油炒熟伴碟。<br> 貼士︰炸豬手時油會四濺，記得企遠啲。<br> 知多啲︰豬手有豐富的膠質，能夠促進胸部組織的飽滿。</p><p>豬手</p><p>售價<br> （a）$14/斤　平之選<br> （b）$13.1/磅<br> （c）$17.5/斤<br> （d）$26.5/2磅</p><p>雜菌魚湯</p><p>需時︰25分鐘<br> 價錢︰$80/6人<br> 材料：石斑1斤、鮮冬菇/秀珍菇/雞髀菇/金菇各60克、薑3片、唐芹2両、葱絲/薑絲各適量、胡椒粉/油各少許、水2公斤<br> 做法︰先以少許油爆香薑1片，將魚兩面煎熟，加水、胡椒粉、薑2片、唐芹和各款菇類，大火滾後轉中火煲15分鐘，最後放上葱絲和薑絲點綴即可。<br> 知多啲︰海鮮和冬菇有高含量的鋅，能夠刺激女性荷爾蒙的生長，有助胸部發育，唔怪之得鞏俐都話乜嘢魚湯都鍾意飲啦！</p><p>石斑</p><p>售價<br> （a）$6/両</p><p>京葱牛柳</p><p>需時︰15分鐘<br> 價錢︰$40/3人<br> 材料：牛柳1/2斤、京葱1束、蛋白1隻、油/黃及紅椒粒各適量、鷹粟粉/豉油各1茶匙、蒜茸/鹽各少許、豆瓣醬1/2茶匙<br> 做法︰鷹粟粉、豉油和蛋白醃牛柳10分鐘備用；燒熱鑊炒牛柳至8成熟；蒜茸、椒粒和豆瓣醬起鑊，炒熟京葱，牛柳回鑊兜勻，加鹽調味。<br> 貼士︰蛋白醃牛柳，可令肉質更滑。<br> 知多啲︰牛肉、瘦肉等含有高蛋白質，可以幫助胸部肌肉生長。</p><p>牛柳</p><p>售價<br> （a）$44/斤　平之選<br> （d）$37/100克</p><p>杞子浸椰菜</p><p>需時︰15分鐘<br> 價錢︰$10/3人<br> 材料：杞子2錢、椰菜11/2斤，鹽/糖各少許、薑2片、上湯300毫升、水適量<br> 做法︰先將杞子用凍水浸10分鐘備用；椰菜以糖、薑和鹽汆水後，連杞子放入上湯滾起即可。<br> 貼士︰椰菜先汆水可去除臭泥味。<br> 知多啲︰椰菜和杞子所含的胡蘿蔔素，亦可有助咪咪健康發育。此外它們皆含抗氧化的營養素，女士們多吃可防衰老。要揀新鮮椰菜就要睇葉脈，粗糙的就係老菜。</p><p>椰菜</p><p>售價<br> （a）$3.5/斤<br> （b）$2.6/磅　平之選<br> （c）$5.9/公斤<br> （d）$1/100克</p><p>超市/街市資料</p><p>a.大埔墟街市<br> 大埔鄉事會街<br> <br> b.百佳超級市場<br> 大埔大榮里16-22號地下<br> 26512544<br> <br> c.惠康超級市場<br> 橫頭磡樂富購物中心1樓F1<br> 23386920<br> <br> d.吉之島<br> 聯合道樂富中心2期<br> 23393388</p></body></html>