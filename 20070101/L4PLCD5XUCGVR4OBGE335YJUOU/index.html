<html><header><meta charset="utf-8"><title>破碎家庭除夕團圓<br>薛芷倫見前夫新歡嚡嚡聲</title></header><body><h1>破碎家庭除夕團圓<br>薛芷倫見前夫新歡嚡嚡聲</h1><p>再見亦是朋友、離婚也能保持良好關係，這就是現代男女關係的哲學。前晚除夕夜，馬清偉薛芷倫這對過氣夫婦，按照傳統與子女共度，席間還包括馬清偉現任女友Winnie，各人表現樂也融融。未有男友的薛芷倫則慨歎她有錢卻沒有人錫，新一年希望能找到錫她的人。</p><p>大生銀行家族成員馬清偉雖已與薛芷倫離婚，但前晚除夕夜兩人與三子女往中環麗嘉酒店參加派對，席間還包括馬清偉的現任女友Winnie及其胞姊。</p><p>怨有錢冇人錫</p><p>前晚9時多，馬清偉與三子女先行到達酒店。10時多，一身EmilioPucci晚裝的薛芷倫獨自到場，問她是否與前夫馬清偉及子女度除夕？她說：「係呀，過時過節我哋傳統會陪仔女倒數，無論大人點都好，始終係一家人。」問薛芷倫有否見過前夫的新女友Winnie？她即爆料說：「佢有嚟呀，一早喺入面啦，我見過佢幾次，唔會尷尬，成年人識處理呢啲事。」<br> 問薛芷倫覺得Winnie好不好？她說：「呢啲梗係由馬生講。」然後即笑說：「我自己仲係single（單身），希望新一年會有（伴）啦。」問到擇偶條件？她說：「錫我，係single就得啦。」是否希望對方有錢？薛芷倫說：「我都有錢啦，但係冇人錫啫。」是否正篩選追求者？她說：「唉！好多醞醞釀釀吓又變番朋友。」至11時多，薛芷倫先行離開，趕往四季酒店會合榮文蔚等倒數。</p><p>馬清偉唔受綁</p><p>凌晨12時45分，馬清偉帶同三子女離開，問他何時再婚？他說：「唔好講呢啲嘢。」是否不打算再婚？馬清偉說：「𠵱家未知。」然後即與子女登上黑色跑車，但卻沒有即時開車，原來要等候女友Winnie及其胞姊，Winnie還向記者介紹胞姊說：「佢係我家姐美麗。」兩人急急腳登上馬清偉的座駕，然後絕塵離去。<br> 採訪：RitaLeung<br> 攝影：DickyChan</p></body></html>