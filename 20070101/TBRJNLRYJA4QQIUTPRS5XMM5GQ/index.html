<html><header><meta charset="utf-8"><title>東方神起獻唱變鬧劇</title></header><body><h1>東方神起獻唱變鬧劇</h1><p>韓國KBS電視台前日播出《2006KBS歌謠大祝祭》，取代往年例必舉行嘅音樂頒獎禮。不過眾歌手當日似出席扮嘢騷多啲，好似組合東方神起嘅Xiah俊秀就同多位搞笑藝人演出鬧劇；女歌手白智英就大跳墨西哥舞，最搞鬼係前god成員孫浩英，雖然佢喺人造雨下唱情歌，但效果似模仿Rain嘅經典歌舞多啲。
</p></body></html>