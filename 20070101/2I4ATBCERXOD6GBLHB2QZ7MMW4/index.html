<html><header><meta charset="utf-8"><title>成語漫畫廊之一：潘郎車滿</title></header><body><h1>成語漫畫廊之一：潘郎車滿</h1><p>達基頂着大肚腩，身穿灰色Polo恤，戴黑超，駕最新紳寶9-3Aero版開篷跑車往旺角，準備接同事一併回公司。至豉油街砵蘭街交界，同事伊琳上車，皺眉說：「成班MK妹睥住晒，你都好招搖吓喎。」達基挺胸收腹，露出滿意笑容，說：「可能我型仔啩，呢啲咪叫潘郎車滿囉。」「好心你喇，人哋昅你架車咋，喺MK都玩開篷，車滿喎，滿晒塵吖嘛，正儍仔。」「……」達基啞口無言，只好專心駕車。<br><br>文：尉遲一&#13;</p><p>解說</p><p>見《晉書˙潘岳傳》，潘郎即晉代潘岳，相傳他非常英俊，每次出門都放生電，洛陽婦女爭先恐後把生果擲上他的車子，回家必定滿車而歸。「潘郎車滿」等於型男，但達基絕對不是。</p></body></html>