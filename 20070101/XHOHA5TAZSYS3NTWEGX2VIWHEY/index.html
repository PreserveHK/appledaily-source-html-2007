<html><header><meta charset="utf-8"><title>港人新年願望</title></header><body><h1>港人新年願望</h1><p>乜都順利</p><p>徐小姐　市場營銷<br> 「希望今年乜都順順利利，上年工作好忙，冇機會去旅行，希望今年去到。」</p><p>升職加薪</p><p>梁先生　旅遊業<br> 「上年好多人外遊，公司賺到好多錢，希望可以升職加人工。」</p><p>考試好啲</p><p>梁小姐　中五生<br> 「希望今年會考要考好啲，最緊要升到預科。」</p><p>搵多啲錢</p><p>馬先生　成衣業<br> 「我畢咗業半年，今年要搵多啲錢，我覺得𠵱家經濟真係好好。」</p><p>自我增值</p><p>Sharon　旅行社票務員<br> 「07年想讀好啲英文，自我增值。以前冇去過旅行，希望可以賺到啲錢去泰國玩吓！」&#13;</p><p>工作穩定</p><p>Dennis　零售業<br> 「去年啱啱轉咗新工，希望工作穩定，又希望新一年可以考番個車牌，買車做車主。」</p></body></html>