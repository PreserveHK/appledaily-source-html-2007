<html><header><meta charset="utf-8"><title>Braccialini最低一二折<br>嚿幾水買名媛袋</title></header><body><h1>Braccialini最低一二折<br>嚿幾水買名媛袋</h1><p>對好多女生來講，07年嘅願望當然係嫁個有錢人啦。要搵金龜首先就要搞吓行頭，就算無錢買名牌衫，一個名牌手袋就點都唔少得，學飛上枝頭變鳳凰嘅徐子淇或明星咁，手揸一個意大利名牌Braccialini，就成個人醒晒。最近呢個品牌舉行開倉大平賣，部份手袋最低仲減到一折，要釣金龜梗要落少少本啦！<br>記者：葉雪芯<br>攝影：周旭文<br>Model：Mavis、Christy</p><p>a.啡色珠片eveningbag，行出嚟金光閃閃，耀眼過人！<br> 原價$1,280<br> 一二折$150</p><p>去Ball要細細個</p><p>無論係唔係名媛，一年總有幾次要出席飲宴舞會場合，呢個時候就要有個名牌手袋撐場，咁至唔會失禮人前。</p><p>b.深啡喱士皮手袋，配上流蘇，感覺華麗。<br> 原價$2,690<br> 二八折$750</p><p>c.絲絨珠片eveningbag，感覺成熟高貴。<br> 原價$1,280<br> 一六折$199</p><p>d.金色手袋，上面縫上啡金圓形皮，燦爛耀目。<br> 原價$1,130<br> 一八折$199</p><p>鮮艷花花行街街</p><p>Braccialini有一系列青春活潑嘅設計，以花花或鮮艷顏色為主，啱晒上街shopping。</p><p>a.彩色圖案手袋大玩Graffiti，白色底加紅橙黃綠花花，甚有陽光氣息。<br> 原價$1,760<br> 二折$352</p><p>b.黃底深啡邊皮手袋，通花設計，大玩中國剪紙藝術。<br> 原價$2,280<br> 二折特價$456</p><p>c.白色手挽袋，方形設計夠大個，桃紅色signature花花搶眼。<br> 原價$1,240<br> 六折$750</p><p>斯文大方啱返工</p><p>今次開倉貨不乏外形斯文大方款式嘅手袋，絕對好啱OL。</p><p>a.顏色花花麖皮手袋，patchwork圖案絢麗奪目。<br> 原價$2,930<br> 二折$586</p><p>b.棗紅皮手袋，顏色特別，啱成熟女性。<br> 原價$3,490<br> 二折$698</p><p>花朵圖案受名媛垂青</p><p>Braccialini由RobertoCarlaBraccialini於1954年始創，主要生產真皮手袋、鞋履、皮製產品及配件，以花朵圖案、顏色鮮艷的設計、刺繡和意大利出色的車工為賣點，一直受本地名媛淑女、紅星的垂青。Fans包括張栢芝、吳文忻、鄭融、葉童、朱玲玲等，就連億萬富翁新抱仔徐子淇都係呢個品牌嘅忠實擁躉。</p><p>名媛明星朝拜</p><p>Braccialini手袋開倉資料</p><p>日期：即日至1月7日<br> 地點：荃灣千色店2樓<br> 時間：10:00am-10:00pm<br> 查詢：22629368</p></body></html>