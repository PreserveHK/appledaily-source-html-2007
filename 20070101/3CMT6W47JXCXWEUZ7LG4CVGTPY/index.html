<html><header><meta charset="utf-8"><title>國際Gossip：白俄畀多倍錢免斷氣</title></header><body><h1>國際Gossip：白俄畀多倍錢免斷氣</h1><p>俄羅斯同白俄羅斯終於就天然氣價格講掂數，簽咗五年合約，白俄同意畀每1,000立方米100美元、即係大約780港元嘅價錢，比俄羅斯原本開價平咗5美元。俄羅斯威脅斷氣嘅限期在即，白俄惟有係咁意殺價平咗少少就簽約。新價錢比2006年嘅舊價貴咗成倍，加上合約講明以後四年每年都會加價，俄羅斯其實絕對冇蝕底！圖為當地天然氣管。<br> 美聯社</p></body></html>