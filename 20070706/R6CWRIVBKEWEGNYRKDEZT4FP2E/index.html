<html><header><meta charset="utf-8"><title>求驗客手記：冇球星點夠踢？碧咸歸隊銀河有救 - 求驗客</title></header><body><h1>求驗客手記：冇球星點夠踢？碧咸歸隊銀河有救 - 求驗客</h1><p>雖然今時今日已唔存在一人球隊，但球星有時對隊波真係好重要，好似美職洛杉磯銀河咁，佢哋喺前日場聯賽有美國國腳前鋒當路雲踢完金盃歸隊，成隊即刻生晒，仲憑當路雲射入兩球12碼，以2:0擊敗到訪嘅芝加哥火燄。只要當路雲keep住咁嘅狀態，加埋碧咸又就嚟歸隊，相信銀河好快可以升番上西岸前列。</p></body></html>