<html><header><meta charset="utf-8"><title>國際Gossip<br>姿整查理斯巡區被寸</title></header><body><h1>國際Gossip<br>姿整查理斯巡區被寸</h1><p>英國皇儲查理斯前日去約克郡嘅托爾巴爾村（TollBar）視察水災災情，點知俾居民寸佢衣着九唔搭八。嗰度傾盆大雨，浸咗九日，搞到200幾人無家可歸，但係查理斯竟着住對皮鞋同套老西嚟視察，坐喺隻小艇上，一路要人拖住隻小艇，當落地時，又驚整污糟對靚皮鞋，要人扶住，咁姿整就咪嚟災區巡視喇。<br> 德新社</p></body></html>