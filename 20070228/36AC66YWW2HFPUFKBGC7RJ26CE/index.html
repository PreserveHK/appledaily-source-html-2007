<html><header><meta charset="utf-8"><title>求驗客手記：再當國腳華朗鹹魚翻生 - 求驗客</title></header><body><h1>求驗客手記：再當國腳華朗鹹魚翻生 - 求驗客</h1><p>阿根廷國家隊教練巴斯利點兵集訓，華朗3年嚟首獲重召。雖然話呢個名單只係挑選阿甲兵，所以效力學生隊嘅過氣名將華朗至有份；點都好，總算係一種認同吖！事實上，佢舊年至幫學生隊贏咗春季聯賽，據聞將來仲可能做埋球會會長，真係鹹魚翻生。可惜原定5月踢嘅英格蘭主場友賽阿根廷取消，否則華朗可以隨軍返英國威番鋪。</p></body></html>