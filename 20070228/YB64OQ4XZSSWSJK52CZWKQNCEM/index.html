<html><header><meta charset="utf-8"><title>吳澋滔燒煙花　星媽：等於燒銀紙</title></header><body><h1>吳澋滔燒煙花　星媽：等於燒銀紙</h1><p>司馬燕為了讓兒子吳澋滔和吳景燿多接觸中國文化，農曆年間帶他們返上海過年，盡情吃喝玩樂，晚上還燒煙花。吳澋滔玩到不停手，花了700多港元買煙花，司馬燕肉赤表示燒煙花如燒銀紙，不過只要逗得寶貝仔開心，她還是願意大破慳囊。</p><p>司馬燕在農曆年間帶同兒子吳澋滔，一家四口返回上海寓所度新歲。他們的節目不外乎吃喝玩樂，狂玩在香港嚴禁的燒煙花，吳澋滔最大膽，他拿着香越點越大個煙花，看到煙花綻放，他即拍掌歡呼，充滿童真。</p><p>暑假特訓球技</p><p>吳澋滔和胞弟吳景燿最有興趣便是晚上在屋苑樓下放煙花，兩兄弟玩得十分投入，吳澋滔比較大膽，主動拿着長香燃點煙花，玩得不亦樂乎。吳景燿比哥哥膽小，燃點煙花時，他不時躲在爸媽身後偷看，又因為怕燒煙花的巨大聲響，用雙手掩耳。<br> 問吳澋滔稍後有甚麼計劃，他日前說：「今年暑假計劃到美國接受網球集訓，順便叫爹哋媽咪帶我哋去佛羅里達州嘅DisneyWorld玩。」</p><p>丈夫唔肯再生</p><p>司馬燕指在上海過農曆年很有傳統氣氛，她日前說：「始終可以燒吓煙花，小朋友玩得好開心，不過煙花唔平，燒咗三晚，花咗700幾蚊，真係等於燒銀紙。一年得一次，都冇所謂，最緊要大家玩得高興。」其實此行司馬燕的目的是要兒子多學習中國文化，她說：「始終佢哋平時接觸少，呢次佢哋好乖，好肯多練習講普通話。」<br> 已是兩子之母的司馬燕渴望豬年添個女兒，可惜夫婿Togi表示兩個夠晒數，她說：「老公話𠵱家兩個仔大晒，如果再生個女，又要辛苦幾年，所以佢唔肯，我都會再同佢商量吓。」<br> 採訪：比華利</p></body></html>