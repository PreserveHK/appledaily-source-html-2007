<html><header><meta charset="utf-8"><title>中環在線：渣打戴維思久別重逢 - 李華華</title></header><body><h1>中環在線：渣打戴維思久別重逢 - 李華華</h1><p>自從舊年11月獲委任為渣打集團非執行主席後，戴維思（MervynDavies）未曾喺香港公開露面過，噚日佢親身來港出席渣打集團業績記者會，話以前啲主席通常會喺倫敦主持記者會，但係佢就想創先河，以主席身份嚟香港開記招。</p><p>執董狄朗維接力來港</p><p>佢𠵱家一星期只喺渣打返三日工，咁梗係只會有三日嘅薪水啦！雖然可以養尊處優，但係唔見戴維思肥咗，面容仲好瘦削，不過仍然聲如洪鐘，仲不時同香港嘅傳媒老友講吓笑。<br> 聽佢講，原來同渣打份合約有5年。早前渣打已經講明，呢位光頭主席，連同行政總裁冼博德及財務董事RichardMeddings三人，離職前要有成年通知，聽落都幾困身。<br> 今個禮拜日，渣打會搞一年一度嘅馬拉松，屆時戴維思已經飛走咗，不過另一位執行董事狄朗維將會飛嚟，參加半馬賽事。戴維思話，呢趟短暫來港，同過政府官員同客戶見面，當中唔少得嘅係正競逐連任嘅煲呔曾。<br> LiWaWa@AppleDaily.com</p></body></html>