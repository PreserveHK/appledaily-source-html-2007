<html><header><meta charset="utf-8"><title>神婆SusanMiller指點迷津	</title></header><body><h1>神婆SusanMiller指點迷津	</h1><p>若要數西洋占星學家的代表人物，從前非LindaGoodman莫屬，佢早於五、六十年代已開始鑽研星相學，於1968年出版第一本著作《Goodman'sSunSigns》，將複雜占星學簡化以太陽星座為基礎，成為後世占卜星座運勢的參考指標，影響深遠！至於近代的代表人物，不得不提風魔萬千OL的美國神婆SusanMiller，佢以占算詳盡聞名，尤其對於愛情預測頗準繩，唔少人每月1號第一件事就係上佢主理的私家網站，睇睇整個月星座運程預測，好似我呢個天秤的2月運程，劈頭第一句就話會有朋友有煩惱，要我多多支持咁話，結果又俾佢講中，真係唔到你唔信！<br><br>記者：小雲<br>網址：www.astrologyzone.com&#13;</p></body></html>