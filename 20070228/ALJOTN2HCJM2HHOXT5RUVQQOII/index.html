<html><header><meta charset="utf-8"><title>琦琦遇扒手　乖女𢭃數十萬利是</title></header><body><h1>琦琦遇扒手　乖女𢭃數十萬利是</h1><p>農曆年你可以𢭃多少利是？數百？數千？名模琦琦與任達華的女兒任晴佳，今年才兩歲，但她在上海及維也納已擁有物業。琦琦前晚在灣仔演出皮草騷時透露囡囡今年收到大量萬元利是，一個新年便有數十萬元進賬，真是運財童子！</p><p>眾名模包括琦琦、陳嘉容、陳沛嘉、Rosemary及LisaS.等，前晚在灣仔會展演出「2007年皮草之夜」，演繹200套來自香港皮草商的作品。<br> 多月沒有行騷的琦琦壓軸出場，她透露農曆年前已破財，她說：「過年前我喺Landmark（置地廣場）行街，買完嘢隨手將找贖嘅錢放喺後面褲袋，點知後來好似俾人掃咗一下patpat，再摸已經俾人偷晒啲錢，真係估唔到Landmark會有扒手。」</p><p>囡囡澳門拜年</p><p>雖然琦琦新春破財，但囡囡任晴佳（Ella）卻大發新年財，她說：「我同老公、囡囡本來去泰國玩，但治安唔好就轉咗去澳門，遇到老公好多朋友，佢哋個個封過萬蚊利是畀Ella，收入好豐富，Ella今個新年有六位數字利是錢（數十萬元）。」除利是外，兩歲的小Ella在上海及維也納有自己名下的屋。<br> 吳彥祖的名模女友LisaS.自爆只得數千元利是，她說：「我係猶太人，好鍾意錢！若果有一萬蚊（利是），我以後新年會留喺香港開工賺利是。」相信LisaS.知道小Ella有那麼多利是錢，她一定羨慕對方。</p><p>Rosemary繼續尋母</p><p>此外，早有宿怨的名模陳沛嘉及陳嘉容前晚同台演出，兩人同一口徑堅稱無事，前者謂「我只做好自己本份」，後者則指新一年前事不理。Rosemary繼續尋母，她說：「我已經打電話、SMS、email樣樣做齊，但都沒有回應，父親又去了越南。我不會報警，可能她想有私人空間呢！」<br> 採訪：JessicaNgan<br> 攝影：RickyChan</p></body></html>