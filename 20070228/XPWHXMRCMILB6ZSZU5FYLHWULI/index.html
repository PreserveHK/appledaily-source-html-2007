<html><header><meta charset="utf-8"><title>馮仁昭四圍超：陳美齡割瘤進食難 - 馮仁昭</title></header><body><h1>馮仁昭四圍超：陳美齡割瘤進食難 - 馮仁昭</h1><p>陳美齡早前應一個日本內衣品牌邀請，向約5,000名當地女士介紹香港觀光遊覽好去處。噚日陳美齡喺亞洲博覽館唱歌表演，佢話早前喺香港做咗割除右邊下顎嘅唾液腺腫瘤，仲話：「已經康復晒！初初都擔心係惡性，𠵱家𡁻嘢都有少少困難。」1月嗰陣陳美齡喺日本開記招憶述病情時曾激動落淚，𠵱家終於完全康復，馮仁昭都戥佢開心！<br> </p></body></html>