<html><header><meta charset="utf-8"><title>Ferragamo過萬男裝鞋<br>引爆名牌訂做熱</title></header><body><h1>Ferragamo過萬男裝鞋<br>引爆名牌訂做熱</h1><p>百零蚊喺MK求其揀啱款嘅鞋，夾住腳趾着1個月都抵；千零蚊買對牌子鞋，要着得幾年又舒適先值回票價；成萬蚊買對鞋，你會對佢有乜要求？我諗要好似灰姑娘對玻璃鞋咁，獨一無二PerfectFit先諗得過。SalvatoreFerragamo推出Tramezza男裝皮鞋特別訂做服務，係旗下唯一全Hand-made系列，材料任你自選，而且特別加餡度腳訂做。點解值過萬蚊一對？即睇！<br><br>記者︰劉昱蘭<br>攝影︰陳偉強<br>Model︰PedroYuri@HongKongGenesis</p><p>極品鞋王貼身享受</p><p>普通一對Ferragamo皮鞋，都係三千零蚊起，𠵱家訂做對普通牛皮鞋，起碼要$10,600，即係3倍多嘅價錢。如果要求到鱷魚皮、鴕鳥皮的話，坐底要收四萬幾，想揀兩款皮「雙拼」配搭？再慢慢同你計，有乜過人之處？原來比起其他Line，Tramezza採用的鞋皮特厚，有成13毫米，兩層皮中間夾多層老牛皮軟墊，鞋身特別軟熟。而鞋底中間位置，用兩塊弧形鐵片包住你隻腳，令鞋身有更好嘅承托力。Tramezza更上一層，用兩塊木條再夾住一片鐵片，更能貼近腳嘅弧度，受力更平均，着上腳自然無咁易攰。（訂做鞋需時約3個月）</p><p>過萬一對鞋貴喺邊？<br>全人手拉線</p><p>整對鞋全Hand-made，自然成為鎮店之寶。人手縫合鑲邊，將鞋面皮同接縫皮，直接縫喺內底的邊緣，做出隱形縫邊嘅效果。而且全人手做一定跟足你腳形。</p><p>度腳啱闊度</p><p>材料任揀</p><p>訂做鞋貴至五萬</p><p>售賣點︰<br> SalvatoreFerragamo（25230899）<br> 中環文華東方酒店地舖1-3號</p><p>名牌可以訂做乜？<br>YSL　自選字母金鏈</p><p>YSL主打作MuseBag，KateMoss都有個，同樣可以Tailor-made多款鱷魚皮嘅顏色，有灰、啡、紫、深綠、淺綠、黑、白任君選擇。<br> 細至Over-sized售價︰$79,950-$149,500（訂做需時約3個月）<br> <br> YSL（28680092）<br> 中環歷山大廈G3店</p><p>Cartier　刻字鏈墜</p><p>Cartier有多款黃金鏈墜，購買後3個月內都可以免費刻字。有心形款、男女符號、時鐘、法碼等款，剛出世的BB在時鐘鏈墜刻上出生時間，或者睇吓生男定生女，再買個Boy/GirlCharm，刻上BB名就最啱。<br> 售價︰$3,450<br> <br> Cartier（25222963）<br> 中環太子大廈地下及閣樓</p><p>Hermes　座枱鐘可刻字句</p><p>搵緊特色的CorporationGift？Hermes的Pendulette水晶球座枱鐘就合適不過。金屬部份可以刻上指定字句，鐘後透明，可覷見機件運作，而黑色皮的部份是自家製的Barenia小牛皮，有啡色供選擇。<br> 售價︰$24,200<br> <br> Hermes（25255900）<br> 中環皇后大道中9號嘉軒廣場609舖</p><p>LV　有錢乜都可訂做</p><p>講到訂做，其實刻吓字真係小兒科。幫襯LV，小提琴套、茶具皮套、麻雀箱套……你諗得出又出得起錢，LV都會先記低你嘅要求，然後Send去巴黎總部報個價，當然要睇吓技術上整唔整到啦，再出番個報價返香港畀你，顧客一話OK，等6個月左右就有貨。<br> <br> LouisVuitton（27366100）<br> 尖沙嘴廣東道5號海港城005-009舖</p></body></html>