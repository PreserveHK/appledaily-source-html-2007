<html><header><meta charset="utf-8"><title>嘩！新Tech：一嚿電捱6小時<br>夠煲2套戲</title></header><body><h1>嘩！新Tech：一嚿電捱6小時<br>夠煲2套戲</h1><p>手提電腦價值在於流動，除了功能，電源和零件耐用性是最大問題，LifeBookP7230有Volp網絡電話和三維震動感應器（3DShockSensor）、體積細過A4紙、電池夠用6小時，對女士來說，有相當多的賣點。OL如家琪要經常電腦跟身，隨時處理文件和上網見客，日日跟身，輕巧最重要。<br>記者：馬靜兒<br>攝影：陳陶鈞<br>Model：家琪</p><p>LifeBookP7230咁多function，會唔會好食電？嘩，6小時電量，夠煲2套戲喇。對經常要外出工作的家琪來說，日日都要拎電腦出街，所以最緊要係Size細細，又夠輕身，而一部有齊睇碟燒碟、聽歌、處理文件、執相、上網兼玩理Volp網絡電話的All-in-one電腦就最好。Fujitsu的LifeBookP7230，合乎了她貪心的條件，出街好似揸住個厚少少A4File咁，她說：「甚至可以代替屋企部Desktop，慳番好多位擺放化妝品和護膚品。」<br> </p><p>用料靚　有點貴</p><p>身邊的攝影師都說，以這部Notebook的規格而言，價錢$18,800真的有點貴，但Fujitsu是名牌子，出名用料靚，特別是顯示屏，有1,280×768解像度，顏色好靚。最重要是Size細過一張A4紙，但有齊燒碟、睇碟、內置視像鏡頭、Lan和藍芽等功能，女仔出Trip就最合用。</p><p>支援新WindowsVista</p><p>「對女仔而言，細部好重要，有時放工想去購物，如果拿2kg（4.4磅）的Notebook周街走，乜掃貨心情都無晒。」家琪說等見客時，她會用Wi-Fi上網玩MSN或者聽歌、睇戲。「佢仲支援新出的WindowsVista，唔使擔心會落後嘛。」</p><p>讚</p><p>1.Size細，鎂合金機身，硬碟有3DShockSensor功能，避免硬碟機因受碰撞而造成資料損毀。<br> 2.顯示屏有1,280×768解像度，顏色靚。<br> 3.6小時電池，機仔嚟講係好長「命」。<br> 4.一次過執行執相、睇碟，上網玩埋MSN，都無拖慢CPU。</p><p>彈</p><p>1.很多手提電腦都內置130萬視像鏡頭，LifeBookP7230用30萬像素就少咗啲。<br> 2.本來1GB記憶體已經很好，但要「打機」，現有的Graphiccard就弱咗啲，好難玩得順暢。<br> 3.$18,800，價錢有點令人卻步。<br> 4.可能要做到機身較薄，只用CoreSolo處理器，不是最普遍CoreDuo，「打機」自然無咁順暢。</p><p>FujitsuLifeBookP7230</p><p>處理器：IntelCoreSoloU1400（1.2GHzULV）<br> 記憶體：1GBDDR2533MHz<br> 硬碟：80GB<br> 燒錄：雙層DVDSuperMulti<br> 顯示屏：10.6"SuperFineWideXGATFT,1280x768解像度<br> 其他：3-in-1CardReader、藍芽v2.0+EDR、USB2.0×2、內置鏡頭（0.3Megapixels）、指紋辨識器<br> 重量：1.33kg（約2.9磅）<br> 體積：272.9（W）×200.9（D）×27.1-29.9mm（H）<br> 售價：$18,800<br> 查詢：Fujitsu（31012898）</p></body></html>