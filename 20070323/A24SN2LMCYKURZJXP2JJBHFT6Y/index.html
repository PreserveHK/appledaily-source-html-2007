<html><header><meta charset="utf-8"><title>TECHTREND：《snaap》玩即興<br>手機拍片電視播</title></header><body><h1>TECHTREND：《snaap》玩即興<br>手機拍片電視播</h1><p>是日無聊，心血來潮，約埋朋友走到旺角鬧市上演5分鐘鬧劇，用手機影相兼拍短片，再擺上網畀Friend睇吓、笑吓、開心吓。即興之作，要叫一眾好友分享，最簡單的方法，一定是放上網。<br>記者：馬靜兒<br>攝影：何家亮<br>Model：Angus、Fossis&amp;Algie</p><p>每人都有本網上相簿，平日用手機影相，拍短片，再利用GPRS上載上網，逐個KB好襟計(除非用免費WiFi)。所以一般都會返屋企用Notebook或Desktop將相片和短片上載。PCCW的《snaap》服務，只要你選擇任何兩項，就可以無限用3G手機上載相片或短片上網，透過電腦、nowTV或者手機睇番自己嘅爆笑片段及靚相。</p><p>拍完即睇　三種玩法<br><br>隨街睇：免收GPRS費</p><p>影完相當然即時邀請朋友用手機睇片，不過，如果佢無用《snaap》服務，睇相睇片就要畀埋GPRS費，當然冇咁抵啦！</p><p>電視直出：起格問題現晒形</p><p>透過nowTV可以睇相，登入508頻道，接下來操作部份跟用電腦沒分別。不過，留意手機拍攝的短片像素較DV和DC低，解像度不足，放在電視睇，畫面起格情況嚴重。手機拍的短片還是建議朋友用手機睇。不過，短片播放尚算流暢。</p><p>Notebook睇：單撈速度最快</p><p>既唔係《snaap》的用戶，又冇用nowTV，唯一最原始的途徑，就係以電郵Send畀對方，利用電腦上網睇，雖然要有Notebook跟身，煩咗少少，但好處係比靠手機單撈速度快！</p><p>Upload上網StepByStep</p><p>1.先登入 http://wap.pccwmobile.com，下載《snaapUploader》程式。 </p><p>2.選擇3G串流為AccessPoint。</p><p>3.搵手機入面的相片或短片，然後揀出心頭好，逐張上載。</p><p>4.要邀請好友睇相睇短片，可輸入他們的電話。</p><p>免費用100MB</p><p>凡選用其中兩項PCCW服務（即nowTV、網上行寬頻、PCCWWiFi等），可享免費儲存空間100MB。如要升級至5GB，月費$38(包括免費沖曬20張相)。<br> <br> PCCW(28881888)&#13;</p><p>免費相簿推介</p><p>利用手機Upload相片勢成大熱，但講到傳統嘅Desktop及Notebook玩法，依然係主流之選。現成有好多網上相簿服務，都免費提供畀大家上載，部份更支援短片格式。要留意免費上載嘅容量唔係咁多，慳住玩就一定，但勝在即時登記就可以用，唔使錢點解唔試先！</p><p>《Yahoo！Video》支援格式多<br>http://video.yahoo.com/</p><p>每段短片必須少過100MB，而且必須是WMV、ASF、QT、MOV、MPG、MOD、3GP、3GP2或AVI格式及含有音訊的Video，要求唔算好嚴格。</p><p>《Webshots》最多人用<br>http://www.webshots.com/</p><p>相信是全球最多人用的網上相簿，放相或短片都無問題。可免費上載1,000張相，而每月更可額外加100張，至於短片則為100段及每月增加10段。</p><p>《Flickr》Mac友最撐<br>http://www.flickr.com/</p><p>由於支援Mac機的關係，甚得鍾意玩執相的Mac友支持，《flickr》提供100MB空間，上載每張相最大約5MB。</p><p>《Photobucket》數量最多<br>http://photobucket.com/</p><p>可上載短片及相片，最多可上載10,000張，但會自動將相片Resize至800x600，一般用來Post在討論區或eBay已經夠用。</p><p>《Picasa》可以執相<br>http://picasaweb.google.com/</p><p>提供埋執相軟件，可以裁相、防紅眼、修正顏色等，方便執靚張相才放上網，唔怕失禮人。按一個掣就可以將相Upload上網，夠方便。</p><p>你用開邊種網上相簿？</p></body></html>