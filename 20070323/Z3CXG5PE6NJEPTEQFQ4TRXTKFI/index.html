<html><header><meta charset="utf-8"><title>蠔食中西日煮意</title></header><body><h1>蠔食中西日煮意</h1><p>食自助餐，生蠔一定最搶手，不過若非當造季節，生食略嫌不夠肥美。對蠔甚有研究的羅貫峰，因主持「都市閒情」經常介紹不同餐廳，認識到不少烹調法可突出蠔的鮮味。今次就由他推介中、西、日三種蠔煮法，以後食蠔唔使再獨沽一味！<br><br>記者：林佩婷　<br>攝影：譚盈傑</p><p>澳洲蠔海水味重，正！
</p><p>食蠔可以補身，因它含豐富蛋白質、維生素及氨基酸；不過消化力弱、腸胃差的人便不宜多吃。大廚賴師傅表示，產蠔名區主要有3個，澳洲蠔10、11月最當造，鮮甜而富海水味；美國蠔旺季則為12、1月，肥美得來啖啖肉；愛爾蘭蠔亦是10、11月最靚，口感較creamy。生食當然以海水味重的為佳，熟食的話，則宜選體形較大的，口感會較豐厚。
</p><p>新寵熊本蠔，嫩！</p><p>近年，很多人愛上日本熊本蠔（Kumamoto），貪佢細細隻，爽口鮮甜得來又沒有腥味，最啱怕腥的食蠔初哥。</p><p>忌廉蛋汁焗蠔（a）
</p><p>需時：45分鐘　<br> 價錢：$80/1人<br> <br> 材料：美國蠔3隻、蛋黃2個、蛋1隻、忌廉50毫升、白蘭地1茶匙、莧菜200克（烚熟）、油/白酒/鹽各少許&#13;</p><p>做法：開蠔起肉後洗淨蠔殼烘亁，蠔殼內放上烚熟莧菜，蠔則略炒後加白酒/鹽，隔去水份後放在莧菜上。將已攪拌至杰身的蛋黃/蛋/忌廉倒在蠔上，放入200℃焗爐焗約2分鐘至表面金黃。
</p><p>貼士：愛飲酒的人可多加一點白蘭地的份量，味道可更香濃。</p><p>海鹽焗蠔（a）
</p><p>需時：20分鐘　<br> 價錢：$60/1人<br> <br> 材料：美國蠔3隻、海鹽1千克<br> <br> 做法：洗淨蠔殼表面後用海鹽蓋實，放入200℃焗爐焗約15分鐘即成。<br> <br> 貼士：蓋上海鹽時，蠔面可蓋得薄一點，否則開殼時，海鹽會掉到蠔肉中。若想食生一點，可以只焗10分鐘。</p><p>番茄牛崧浸生蠔（b）</p><p>需時：20分鐘　<br> 價錢：$80/2人<br> <br> 材料：美國桶蠔6隻、番茄1個（去皮切粒）、牛肉4安士（切粒醃好）、葱少許、上湯1碗、茄汁2茶匙、鹽/糖/薑片/油各少許<br> <br> 做法：用上湯將蠔灼至半熟上碟，落油/薑片起鑊，再放入番茄粒/牛肉/上湯/鹽/糖/茄汁煮至杰身淋上蠔面，最後撒上葱花。</p><p>蒜片清酒煮蠔（c）</p><p>需時：1.5小時　<br> 價錢：$60/1人<br> <br> 材料：日本廣島蠔3隻、鰹魚亁50克、日本鹹魚仔10克、青魚花20克、日本清酒100毫升、鹽1/2茶匙、日本甜酒20毫升、日本淡口醬油10毫升、日本昆布1小塊、水2公升、蒜頭1粒（切片）&#13;</p><p>做法：鰹魚亁/日本鹹魚仔/青魚花加水煲滾後轉細火煲1小時，之後加入鹽/日本甜酒/日本淡口醬油/日本昆布/蒜片，煲滾後落蠔用細火煮約3分鐘，熄火後落清酒即成。</p><p>（a）意廊副總廚賴瑞雄<br> （21321235）<br> <br> （b）豪苑海鮮酒家中菜部行政總廚江寶<br> （21321011）<br> <br> （c）味房居食屋主任廚師馮振明<br> （21321256）</p></body></html>