<html><header><meta charset="utf-8"><title>馮仁昭四圍超：許茹芸下周一嫁老闆 - 馮仁昭</title></header><body><h1>馮仁昭四圍超：許茹芸下周一嫁老闆 - 馮仁昭</h1><p>已經幾年冇出唱片嘅許茹芸，最近加盟咗種子音樂唱片公司，早排佢先至俾人影同公司老闆田定豐行街飲茶嘅相，噚日就傳出婚訊，話佢哋會喺今個月26號結婚。噚日有人收到佢哋喜帖，不過種子音樂唱片公司點都唔肯向傳媒多講，只係話今個月26號會喺北京舉行許茹芸特別慶典，究竟係宣傳唱片定結婚，真係到時先知。</p></body></html>