<html><header><meta charset="utf-8"><title>《奪命真夫》攝《陀槍2》檔<br>ClickClick情報科　網友呻：唔睇發瘟早啲瞓&#13;</title></header><body><h1>《奪命真夫》攝《陀槍2》檔<br>ClickClick情報科　網友呻：唔睇發瘟早啲瞓&#13;</h1><p>近年深宵時段追劇已經成為趨勢，無綫早前重播《創世紀》，成為市民話題，《流金歲月》重播時，大結局當晚更錄得9點收視（約58萬觀眾收看）。至上月無綫重播《陀槍師姐》，為關詠荷復出拍劇造勢，更有指無綫將會一氣呵成播放《陀槍師姐》一至四輯，令一眾娥姐fans十分期待。</p><p>九成人撐《陀2》</p><p>不過無綫最近卻突然轉軚，在第一輯《陀》劇完結後，以溫兆倫（花名：發瘟）擔大旗的《奪命真夫》頂上，惹來一眾網民口誅筆伐聲討無綫出爾反爾，更有網民揚言「唔想睇溫兆倫」，提議其他網友「早啲瞓」。<br> 有網友發起投票，結果有九成人支持繼續播《陀》劇第二輯。早前有報道更指改播原因是無綫遺失《陀》劇第二輯的母帶，網友hunghung126更踢爆四輯人物中，康華及羅莽死完翻生做另一個角色，指無綫怕瘀才要分開播。&#13;</p><p>「適當時候再播」</p><p>凌零發日前聯絡上無綫外事部助理總監曾醒明詢問有關安排，他就對凌零發表示：「呢個係節目上嘅策略，絕對唔係外界所指唔見咗餅帶，適當時候就會再播《陀槍師姐》。」雖然官方回應含糊，也不能改變播《奪命真夫》的安排，但總算是有個交代，凌零發與追看《陀》劇的網民只好耐心等待「適當時候」。</p><p>網中吟：「無綫迫人買碟」</p><p>amanyeung：一定係想迫人買碟啦！<br> 1a2b3c：今晚無娥姐睇，可以早啲瞓覺啦！<br> Katy妹妹：冇得睇不知幾down呀！<br> TBGAngel：播吓其他劇集好過！<br> TVB20062007：奪命真夫都幾好睇！<br> 資料來源：香港討論區</p></body></html>