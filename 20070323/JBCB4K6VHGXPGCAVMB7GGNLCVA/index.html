<html><header><meta charset="utf-8"><title>洛賓、伊巴同樣惹火 - 畢傑</title></header><body><h1>洛賓、伊巴同樣惹火 - 畢傑</h1><p>除C朗為惹火尤物之外，今輪歐國外尚有3名眾矢之的球員，將成敵方刻意「招呼」對象。<br> 瑞典前鋒伊巴謙莫域，繼早前因夜蒲違規被國家隊教練拉格碧逐出隊後，今輪歐國外再度獲徵召。由於軒歷拿臣退出，伊巴將於前線孭重飛，故勢成眾矢之的。伊巴身材雖高大，但腳法極度細膩，其腳下功夫便常令對手疲於奔命；加上伊巴踢法着重完美，唔玩死後衞誓不罷休，故對手常用超技術才能截停他的攻勢。</p><p>經常「插水」乞人憎</p><p>荷蘭翼鋒洛賓速度快兼具盤扭技術，常於邊線左右開弓，直情將對手玩弄於股掌之上；洛賓個人技術固然高超抵讚，但他有一不良習慣，就是「係又跌、唔係又跌」，無論禁區內外都經常「插水」，令對方球員及教練大表反感。此外，洛賓亦算是一名「躁底」球員，倒地後總與對手唇槍舌劍；上場聯賽便在已領前錫菲聯3:0其間，差點與敵軍後衞基斯摩根動手。</p><p>朗尼火爆唔收腳</p><p>至於英格蘭前鋒朗尼一向性格火爆，踢法亦經常唔收腳，加上有用不完的體力，故話之你是門將、後衞抑或前鋒，都一於照鏟照踩。06世界盃8強對葡萄牙時，便一腳踩落對手後衞卡維奴的要害。文：畢傑</p></body></html>