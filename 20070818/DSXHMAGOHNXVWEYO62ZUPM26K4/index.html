<html><header><meta charset="utf-8"><title>廖碧兒保狗乖孫　買屋抗老父</title></header><body><h1>廖碧兒保狗乖孫　買屋抗老父</h1><p>廖碧兒前晚以一身公主打扮往尖沙嘴出席活動，談到早前愛犬生了3隻小狗，近期她正忙於照顧狗BB，更謂怕有細菌感染，故謝絕朋友探訪，只電郵BB照片給朋友看。她又透露正與父親講數中，因其父指若照顧不來，便要她將狗BB轉送別人。</p><p>廖碧兒、楊崢、戴妮廷和袁彌明等前晚往尖沙嘴出席礦泉水Evian推出新瓶「Palace」活動，廖碧兒扮成公主，吃了一顆士多啤梨即暈倒，及後扮成王子的男模給她喝礦泉水，她即蘇醒過來，王子更大大聲「啜」了她手背一下。</p><p>謝絕朋友探訪</p><p>事後問廖碧兒，王子錫她時，大聲得全場都聽到，她笑說：「冇乜嘢吖，幾得意呀，我成日扮公主，以前拍《皆大歡喜》時做公主，公司啲人都係公主前公主後咁叫我。」那陳豪是否又叫她「公主」？她說：「佢叫我碧兒。」<br> 廖碧兒又談到其視如己出的愛犬早前生了3隻小狗，她這個廿四孝主人更為愛犬一家多買一間新屋，她說：「我呢排主力係湊狗，首先要隔開狗爸爸，驚佢有妒忌心咬親自己啲BB，又日日幫狗BB執屎執尿，同埋train佢哋handhand，不過狗BB太細，驚有細菌感染，我謝絕一切朋友探訪，淨係電郵佢哋啲相畀朋友睇。」</p><p>楊崢重視麵包</p><p>再問廖碧兒會否送一隻狗BB給陳豪？她說：「一隻都唔會送畀人，我爹哋已經同我講緊數，話如果我湊唔掂竇狗，一定要送咁啲畀人，我一定唔會咁做，唔捨得嘛。」<br> 楊崢則賣口乖指多喝礦泉水令皮膚好，問她是否有情飲水飽這類人，她說：「都算係嘅，不過都唔可以冇麵包，凡事我都睇長線，我唔介意另一半有一剎那嘅低潮。」<br> 採訪：RitaLeung<br> 攝影：DickyChan</p></body></html>