<html><header><meta charset="utf-8"><title>燈神心聲<br>綠恩相遇：曼聯可大勝振軍心 - 賴恩</title></header><body><h1>燈神心聲<br>綠恩相遇：曼聯可大勝振軍心 - 賴恩</h1><p>唔知點解，今季喺眾多英超球隊之中，總覺得曼城屬於雷聲大雨點小，雖然頭兩場贏波，不過應該係虎頭蛇尾。<br> 曼城先贏韋斯咸，之後再贏打比郡，但大家必須知道，以呢支曼徹斯特球隊今季用咗咁多錢，左挖右挖組成雜牌軍都唔緊要，最令人冇信心嘅係領隊艾歷臣，佢個名臭都不特止，仲夠膽同人講搵番嚟嘅「新血」根本冇實際睇過，咁樣買人法，點有信心先？<br> 曼城之前連贏兩場，無非因為未遇強敵，今晚佢哋要惡鬥曼聯，雖則話「紅魔鬼」冇咗「2R」，不過個人認為頭兩場都失分嘅曼聯，今場大有機會一吐烏氣，重創對手振軍心；更重要係薑始終係老嘅辣，費Sir喺英超打滾咁多年，點會輸畀個出名「揸流灘」嘅艾歷臣？今晚一於放心追「紅魔鬼」大殺4個1皮啦！<br> <br> 主客和：曼聯勝<br> <br> 心得：信費sir，撐曼聯！<br> <br> 近5場往績：輸<br> <br> 賴恩<br> 以小博大，務求打破上季命中逾千倍波膽過關紀錄！續拒雞肋回報！</p></body></html>