<html><header><meta charset="utf-8"><title>盟主心聲<br>A級之選：我「愛」雷丁主W - 戰鬥員A</title></header><body><h1>盟主心聲<br>A級之選：我「愛」雷丁主W - 戰鬥員A</h1><p>唔知大家有冇試過「現在台」嘅one-link掣，呢個可以畀球迷同時間睇4場波嘅直播模式，筆者喺公司試勻3部電視都冇反應，暫時享受唔到好似外圍莊家咁，一個螢光幕同時睇多場比賽嘅樂趣。<br> 問過「現在台」嘅行家，原來呢個新推出嘅服務暫時未算穩定，換句話講即係時有時冇。如果喺屋企同筆者有一樣經驗嘅，不妨試吓閂咗機頂盒嘅總掣，再開機重新連線，睇吓成唔成功。<br> 講番今個禮拜嘅英超，筆者貫徹平手捧主場嘅宗旨，撐雷丁可以破愛華頓不敗身。其實，如果大家有睇過周中雷丁對車路士呢場波，都覺得佢哋輸得幾唔抵。雖然大後備安達比基嘅首名入球有多少幸運成份，但總括全場射門命中率，雷丁15射11中，比同樣15射7中嘅車路士高，證明雷丁主場有保證。<br> <br> 讓球：雷丁（平）<br> <br> 心得：雷丁主場高兩班<br> <br> 近5場往績：輸<br> <br> 戰鬥員A<br> 平手盤捧主隊續係今季宗旨，想避免中鬼盤？留意我阿A啦！</p></body></html>