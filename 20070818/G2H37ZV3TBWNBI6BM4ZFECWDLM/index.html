<html><header><meta charset="utf-8"><title>布殊細孖詹納訂婚了</title></header><body><h1>布殊細孖詹納訂婚了</h1><p>美國總統喬治布殊就嚟做外父。佢個「細孖」詹納（JennaBush）已喺星期三同拍拖多年嘅男友黑格（HenryHager）喺緬因州訂婚，不過白宮話佢哋仲未決定幾時結婚，暫時唔知會唔會喺白宮玫瑰園行禮。29歲嘅黑格同詹納可謂門當戶對，佢嚟自共和黨世家，阿爸係維珍尼亞州共和黨主席，黑格自己都曾經喺白宮任職助理、為喬治布殊競選連任助選。<br> 美聯社</p></body></html>