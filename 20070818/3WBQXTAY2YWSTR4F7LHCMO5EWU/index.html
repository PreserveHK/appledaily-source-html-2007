<html><header><meta charset="utf-8"><title>球彩俱樂部：哈化下盤大「特」賣 - 阿鵬</title></header><body><h1>球彩俱樂部：哈化下盤大「特」賣 - 阿鵬</h1><p>歐洲聯賽陸續重開，其他各大盃賽亦有外圍賽進行，大家喺投注方面就要留意；季初唔少強隊狀態不足未上力，相反中型班以原有班底為主，較易適應開季，所以呢段期間，不妨小注博冷，實行刀仔鋸大樹。<br> 今周德甲雲達不來梅對拜仁慕尼黑梗矚目啦！之但係哈化柏林對史特加都唔錯；哈化今季人腳變動主要喺中前場，上季隊中射手基文尼斯、中場好波之人爾廸雷巴斯杜克同奇雲保定都他投，回流嘅就有波蘭前鋒比薛斯基同新加盟嘅巴西中場盧斯奧卡路士，睇嚟都需時去融入，整體實力都係一般。<br> 史特加狀態雖然唔夠上季尾好，聯賽盃不敵拜仁，上周開鑼戰「雙史大戰」同史浩克摸和，但整體發揮仍有一定水準。睇往績，佢哋作客哈化就冇運行，近10次都未贏過，就算上季咁「弗」，都只係和波收場。今場一於信數據，要受讓嘅哈化！</p><p>貼士</p><p>讓球2x1：星期六10杜伊斯堡（上）（2.05）x星期六11哈化柏林（下）（1.9）<br> <br> 入球大細2x1：星期六10杜伊斯堡大（1.85）x星期六11哈化柏林細（1.95）<br> <br> 阿鵬<br> 有線球彩台主持<br> 電郵：soccer64@cabletv.com.hk<br> Phone波熱線：1831678<br> 開放時間：8:45pm-0:00am</p></body></html>