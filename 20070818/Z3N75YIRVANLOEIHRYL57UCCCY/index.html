<html><header><meta charset="utf-8"><title>無神論：勢破侯城　勇闖「高」峰 - 蘋果波神</title></header><body><h1>無神論：勢破侯城　勇闖「高」峰 - 蘋果波神</h1><p>上仗小注貼英冠「雙頓」覆師，不過無損鬥志，始終我視本欄為長期投資，並希望以英冠作為呢個地盤嘅主戰場之一，咁就放棄，好難盡快掌握步速，所以今次重心仍選英冠高雲地利W同錫菲聯下盤。</p><p>進取可敲高軍「主勝」</p><p>首先想講呢個版自上季尾推出後，頗受波友歡迎，小弟托賴頭條8連勝打響名堂外，又可讓各名家吐心聲兼拉近同讀者嘅距離；所以上個禮拜見到有行家抄襲呢個版式，我哋一眾名家並冇唔高興，反而燃起我哋要畀好料讀者嘅鬥志。上次10條標題中5條，今次兄弟姊妹，再準啲得唔得！<br> 廢話講完，今次硬着頭皮再貼英冠，之前喺賭blog講過，呢個聯賽水準跌watt，形成混戰局面，所以賠率太乏味忌捧。先講高雲地利，一向主場特勁，季初似乎上力，近兩仗所入嘅7球，由6位前鋒包辦當中6球，極為厲害；今次首度在聯賽主場出師，面對周中唞少日、兼由38歲的韋達斯掛帥嘅下游分子侯城，高軍有1.77倍W贏面高唱，博多注「主勝」亦可。</p><p>錫菲聯受讓極筍</p><p>另一場，由兩支今屆降落英冠嘅強隊，屈福特迎戰錫菲聯；呢類場合喺季初好難讓得起，而且秤質，客軍略勝一籌，一眾周中避戰聯賽盃嘅主力如軒祖、比亞堤及基利士比復出，受讓平/半，穩執半個盤。<br> 踩其他地盤，可選日職聯飛腳「客勝」同英超韋斯咸下盤，至於輸怕人嘅熱刺迎戰打比郡，又何妨再捧一注大炒波膽，後防唔掂，咪捧3:1、4:1波膽咯。<br> <br> 近5場往績：輸<br> <br> 蘋果波神<br> 沒有成功，沒有失敗，最重要你是否仍然享受箇中樂趣，否則不如不玩好了。</p></body></html>