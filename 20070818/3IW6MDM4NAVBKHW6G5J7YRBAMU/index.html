<html><header><meta charset="utf-8"><title>無惠呢喃：藍色拖肥糖要撐 - 阿呢斯奧</title></header><body><h1>無惠呢喃：藍色拖肥糖要撐 - 阿呢斯奧</h1><p>自細鍾意藍色。聽人講，藍色代表勇敢、熱誠、有衝勁、憂鬱同埋愛和平，愛情路上就唔喜歡受人束縛，不過最啱聽都係誠實（但願唔係笨實），仲有捨己為人。唔知係咪藍色情意結，一直對藍色物體情有獨鍾，除咗《藍色生死戀》。<br> 着實藍色球衣嘅意大利當然唔放過，而上個禮拜就捧咗隊藍色「拖肥」；諗諗吓，今周作客雷丁都吼得過，可能大家唔信佢哋連贏3嘴，但唔好忘記「拖肥」上季初曾7場不敗，當時都冇人敢信！要買就趁手，唔係就好似我咁錯過咗學友嘅演唱會……嗚，喊都無謂！<br> <br> 讓球：愛華頓（平）<br> <br> 心得：「愛」得徹底，平手買抵<br> <br> 近5場往績：贏<br> <br> 阿呢斯奧<br> 麻甩瘋漢，堅持踎低可以噴米粉；深信唔賭唔知時辰到，唔睇唔知邊隊好。</p></body></html>