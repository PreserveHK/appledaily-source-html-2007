<html><header><meta charset="utf-8"><title>數碼達人：<br>Game場掃貨　$999買粉紅NDSL</title></header><body><h1>數碼達人：<br>Game場掃貨　$999買粉紅NDSL</h1><p>最近返工返學，見到人人拎住部NDSL玩得興高采烈，心思思想買番部？今日開始，BuyMonday就會一連兩星期舉行遊戲機、AV產品開倉，當中最吸引當然係各類遊戲機開倉，其中人見人愛嘅粉紅色NDSL，只需$999就可以出機，以後就唔使昅旁邊嘅人玩緊咩Games喇！<br><br>記者：許福合　<br>攝影：伍慶泉　<br>Model：Fion</p><p>NDSL最平$999
</p><p>要數最多人鍾意的NDSL，最常見都係黑、白兩色，不過最近因為多咗唔少女玩家，所以粉紅色NDSL突然爆紅。今次遊戲機開倉，總共有六種顏色NDSL開賣，其中粉紅同黑色機都可以$999出機，用來送畀男女朋友做禮物絕對唔錯。除此之外，仲有白、冰藍、深藍及新出玫瑰金色，其中玫瑰金NDSL睇過包你話靚仔！</p><p>原價：$1,380<br> 開倉價：$999（粉紅、黑）、$1,028（白）、$1,098（深藍）、$1,120（冰藍）、$1,150（玫瑰金）（水貨）&#13;</p><p>Wii大熱狂減
</p><p>今年三部新遊戲機，勢頭以Wii最為強勁，最近就有消息話Wii全球銷量已過千萬，直逼早一年發售的XB360，可見機迷對Wii的受歡迎程度！開倉價由$1,980降到$1,699，跟機會包埋一Set體感手掣。<br> <br> 原價：$1,980<br> 開倉價：$1,699（日版）</p><p>PS3套裝發售
</p><p>PS3雖然硬件機能強勁，不過衰在價錢貴過人。今次開倉特點，係主機以外包埋四款遊戲及額外多一個無線手掣，對機迷都有一定吸引力！<br> <br> 原價：$5,380（60GB）<br> 開倉價：$4,888（包4隻遊戲及額外1個無線手掣）</p><p>PSP多色任揀
</p><p>通常見到玩開PSP的都係一啲資深機迷，佢哋都係睇中PSP遊戲同多媒體各方面夠強勁，再加埋學似NDSL咁可以玩多色機身，難怪成為潮人玩物之一。開倉會有黑、白、銀、藍、金同粉紅可以選擇。<br> <br> 原價：$1,380<br> 開倉價：$1,299/$1,330（白）</p><p>PSP二合一喇叭
</p><p>PSP咁多功能，其中之一就係當做流動播片機。呢款PSP喇叭可與PSP結合，只要套入機背，就可企得好穩陣，音質亦算唔錯，而且只需3粒AA電芯就夠玩，更可以當埋PSP叉機用㖭。<br> <br> 原價：$398<br> 開倉價：$68</p><p>HORIPS3手掣有街機Feel
</p><p>玩格鬥遊戲都係要用JoyStick比較有手感，呢款HORIPS3手掣夠晒有份量，上面有齊晒所有PS3按鍵，用來玩《VirtuaFighter5》一流。<br> <br> 原價：$480<br> 開倉價：$288</p><p>JFF多功能PMP
</p><p>JFF呢款遊戲PMP，內置有多種小遊戲，有200萬像素頭，支援MP3、AVI、JPG播放。<br> <br> 原價：$898（1GB）、$998（2GB）<br> 開倉價：$499（1GB）、$599（2GB）（各限5部）</p><p>﹝手提類﹞<br>ZTC雙卡手機一千有找</p><p>ZTC588特點係可同時接收兩張SIM卡來電，真正可做到一機多用。內置有2.6吋輕觸式屏幕，可播放MP3、MP4、3GP，能夠手寫輸入中文。<br> <br> 原價：$1,560<br> 開倉價：$899</p><p>富士千萬像素平霸
</p><p>富士E550數碼相機，使用1,230萬像素SuperCCDHR感光片，有4倍光學變焦及2吋FTFLCD，只需2粒AA電推動。<br> <br> 原價：$1,680<br> 開倉價：$1,280（限量10部）</p><p>PiVi隨身打印機
</p><p>PiVi機身超薄，具備有紅外線介面，可接駁手機傳送相片，約2秒即可打印，購買時附送20張相紙。<br> <br> 原價：$799<br> 開倉價：$399（限量20部）</p><p>手機睇電視
</p><p>呢款電視手機會附送一支接收天線，可以接收電視及收音機訊號，配合3吋特大屏幕，就好似拎住電視出街一樣，另具備有追台、MP3播放、藍芽等功能。<br> <br> 原價：$2,380<br> 開倉價：$1,280</p><p>BuyMonday</p><p>開倉日期：8月18日至9月1日<br> 地址：旺角廣東道998號高明商業大廈9A室<br> 電話：31884362<br> 查詢： http://www.buymonday.com </p></body></html>