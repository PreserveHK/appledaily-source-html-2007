<html><header><meta charset="utf-8"><title>非常愛砌（之二）<br>兩粒鐘搞掂F1</title></header><body><h1>非常愛砌（之二）<br>兩粒鐘搞掂F1</h1><p>噚日為大家介紹咗最新最Hit嘅Ferrari紅黃外殼F430，今日介紹嘅都係法拉利，不過就係一部F1跑車，而且外觀同構造都好像真同精細，只有發燒友阿Paul般，才可以兩粒鐘起貨。<br><br>記者：梁美甜<br>攝影：伍慶泉</p><p>阿哥薰陶越砌越愛</p><p>阿Paul自言小時候對積木興趣大不，至近年見哥哥總是埋頭砌LEGO，每每完成之後就攞出嚟Showoff，好不威風！漸漸地，阿Paul就興起同哥哥一齊砌LEGO嘅念頭，點知一開始玩就癮起，「以前真係唔鍾意玩，𠵱家反而越砌越過癮，仲要揀啲高難度嘅嚟砌先至有滿足感！」阿Paul自信地說。</p><p>Ferrari入門車系</p><p>法拉利LEGO一向都係最受歡迎系列，對阿Paul嚟講亦一樣，佢都砌咗不下10部法拉利LEGO，F1對佢嚟講算係Easy級數：「呢部Ferrari部件少，算易砌，兩個鐘頭左右就砌得起啦！」嘩，我自己齋睇就唔係咁簡單囉，不過又點可以同佢比呢！「呢部車有兩個Size，就係1:10比1:8，後者𠵱家好難搵㗎啦！」大家想入門砌車就知點揀啦！</p><p>車款：ScuderiaFerrariMarlboro（編號：8386）<br> 特色：1:10比例，車身長約47cm，719片積木<br> 真車規格：FerrariType053V10引擎，2,997c.c氣動式40氣門、7前速波箱。</p><p>查詢：磚門店　81055998</p></body></html>