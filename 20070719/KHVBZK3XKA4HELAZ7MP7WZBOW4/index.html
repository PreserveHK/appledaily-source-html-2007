<html><header><meta charset="utf-8"><title>華仔承諾簽婚約</title></header><body><h1>華仔承諾簽婚約</h1><p>劉德華昨日接受新城電台訪問時，談到網上統計回歸10年以來，華仔在三項大型投票中均獲第一，包括憑《中國人》入圍香港樂壇代表作十大；憑《孤男寡女》、《瘦身男女》、《無間道》及《大隻佬》入圍影壇代表作十大；及成為傑出藝人代表十大的第一位。華仔表示希望多拍一些愛情小品電影，又透露因回歸10周年，曾打算作一曲《香港人》，但未能找到合適歌詞而作罷。</p><p>唱Jolin劈腿叻</p><p>今日華仔將赴台宣傳國語碟《一隻牛的異想世界》，並笑言會試坐貓空纜車，問他可擔心出事？華仔說：「佢哋今次搵我作推廣，應該會盡量完善嘅。」華仔又稱不介意替昂坪360宣傳，相信交通工具服務會越來越好。<br> 華仔的新歌《最受歡迎男歌手》內容講述頒獎禮情況，其中一句歌詞指Jolin（蔡依林）劈腿叻，他澄清說：「唔係話佢一腳踏兩船，係話佢一字馬叻。」至於「着得咁靚坐成晚」一句，華仔則表示是講自己和李克勤。<br> 此外，商台昨日播出華仔的錄音訪問，他說：「我冇遇過啲女仔瘋狂咁愛我，因為我係劉德華，令佢哋冇安全感。」華仔又表示渴望有家室，他說：「每個人生活都要安排，一定會有家室，但𠵱家未有，結婚一定會簽約，冇名份咁佢點算？」<br> 撰文：林妃</p></body></html>