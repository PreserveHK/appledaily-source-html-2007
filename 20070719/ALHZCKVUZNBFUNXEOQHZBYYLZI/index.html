<html><header><meta charset="utf-8"><title>完美主義：平民天使</title></header><body><h1>完美主義：平民天使</h1><p>一個其貌不揚的化妝袋，內裏卻有大大小小的妝物，計埋分分鐘價值幾千蚊。不過，名牌妝物雖質優又靚仔，可惜唔係人人買得起，越來越多平民版妝物備受女生熱烈追捧，以下是推介的平靚正精選妝物，差不多全部都屬一百蚊以下貨色，卻一樣能化出甜美脫俗妝容，原來平價貨都唔係無用嘅！<br><br>記者：盧家蕙<br>攝影：周旭文<br>Model：Carr（Puremodels）<br>MakeUp：Kinki</p><p>炎夏藍眸紅腮</p><p>冰涼透心的海藍眼妝，配橙紅色自然腮紅及晶瑩玻璃嘴，為炎夏帶來一抹清新。推介價錢平、攜帶方便、易於使用的多色眼影、粉撲式胭脂及心形擦頭唇彩，簡簡單單幾樣嘢揸手就可以化出清新妝容。</p><p>Steps</p><p>平價推介</p><p>以下係小記於各大討論區如UrCosme、香港討論區等，就女網友意見集結出來的精選平貨，包裝唔求其，質素更拍得住名牌㖭！
</p><p>Base<br>遮蓋毛孔</p><p>日本KissMe粉底液質地透薄，卻可遮蓋毛孔及細紋，令妝容自然。$65（b）</p><p>幼細貼服</p><p>日本PALGANTONG劇場魔匠面具蜜粉，拍得住名牌韓國貨，粉末幼細，透薄貼服，定妝一流！$60（a）
</p><p>閃亮多色</p><p>Kanebo的Kate絕美驚艷彩妝盒，㗎妹勁buy，珠光色澤細緻柔和，跟盒背指引，即可化出絕美驚艷的眼妝。$101（a）
</p><p>㗎妹至愛</p><p>Kate持久液體眼線液㗎妹勁buy，連油眼皮也可以輕鬆畫上再暈染，筆尖細，新仔也易上手。$63（a）
</p><p>特翹防油</p><p>KissMe濃密鬈曲睫毛液包裝華麗，超防水防油脂，鬈翹度誇張，極細纖維能突顯濃密睫毛，但超難卸妝。$53（b）</p><p>效果立體</p><p>Fasio3DPERFECTEYES共有3格色，用法簡單，輕易塗出立體效果，質地柔滑貼服。$55（a）
</p><p>Cheek&amp;Lips<br>控油易上色</p><p>dodoclubshinecheek#3peach外形小巧趣致，毛毛粉撲易印上色彩，含控油粉末。$66（a）</p><p>心形擦頭易掃色</p><p>L'Oreal唇彩比LANCOME更早推出的心形刷頭，易塗擦，清爽不黏唇，容易營造玻璃嘴。$70（a）</p><p>珠光艷麗</p><p>L'Oreal胭脂#FreshPapaya顏色鮮艷閃亮，香味宜人，附鏡子及迷你掃，方便抵用。$75（a）</p><p>以平取勝</p><p>BabyPinkLipGloss光亮及潤澤櫻唇，可遮蓋唇紋，頗黏嘴，但勝在平，學生妹必買。$20（b）
</p><p>Shoplist</p><p>（a）Wastons21808482<br> （b）SaSa26060298</p></body></html>