<html><header><meta charset="utf-8"><title>數碼達人：考眼力<br>送你《MyMonkey》上網跳熱舞</title></header><body><h1>數碼達人：考眼力<br>送你《MyMonkey》上網跳熱舞</h1><p>今年「動漫節」將於7月27至31日在會展舉行，講到必到攤位，就要數天朝數碼娛樂，玩吓佢隻主打新作《MyMonkey》及人氣作《星夢Online》。《MyMonkey》更於今日正式啓動，想第一時間試玩？《蘋果》聯同天朝數碼娛樂送出《MyMonkey》及《星夢Online》新手包及禮品，想玩就要第一時間將問題答案Fax過來！<br><br>記者：許福合</p><p>《MyMonkey》育成馬騮</p><p>《MyMonkey》係土產Online遊戲，玩家喺遊戲會睇見好多常見地方，例如海洋公園、別府，玩家可操控馬騮仔，不斷訓練育成，當升到一定程度便可與其他玩家比個高低，間中亦可以玩吓MiniGame，包括香港玩家勁愛玩嘅音樂跳舞，單係呢樣已夠我玩足成晚！</p><p>想練出至叻至醒嘅馬騮仔，就要留意屬性配點，遊戲中每隻角色有8個基本屬性，隨住等級上升屬性也可以調高，裝備服飾亦會限定某屬性等級才可穿着，換句話講屬性愈高代表可穿着更強服飾。不過屬性也有可能出現衝突，例如力量上升，靈巧同感受度會下跌，解決方法係以道具、服飾彌補低落屬性，當然亦有人會選擇極端練法，視乎你想點玩。<br> <br> 官網： http://www.mymonkey.com.hk <br> 售價：$29（只含安裝程式）</p><p>《星夢Online》黑暗勢力甦醒</p><p>另一款網絡遊戲《星夢Online》，雖然推出一段時間，不過因為其人物造型可愛，內容豐富，人氣度仍然相當高，「動漫節」將會睇到《星夢Online》—「暗之甦醒」宣傳短片，呢個亦係遊戲下一個大更新，唔少玩家都極為期待。會場除咗可以睇宣傳片，更會推出限定版異族之爭，限售300套，相信會吸引大量玩家搶購，買完遊戲包，仲可一睇襟章製作過程，免費獲得極可愛的《星夢Online》角色襟章。</p><p>官網： http://www.sgorpg.com/iehk/ <br> 售價：$19（只含安裝程式）</p><p>「動漫節/電玩展2007」<br> 日期：2007年7月27日至7月31日<br> 時間：11:00am-11:00pm/11:00am-8:00pm<br> 地點：香港會議展覽中心1號展廳<br> 地址：香港灣仔博覽道一號<br> 攤位：D45-47、D55-57</p><p>遊戲篇</p><p>想第一時間玩到遊戲及獲得紀念品，就要立即答啱以下問題，傳真表格回來。</p><p>第一關選擇題</p><p>1.《MyMonkey》角色屬性有幾多種？<br> A6<br> B7<br> C8<br> <br> 2.《MyMonkey》正式版幾時有得玩？<br> A7月19日<br> B7月27日<br> C7月31日<br> <br> 3.以下那一個並非天朝數碼娛樂於動漫節攤位？<br> AD45-47<br> BD20-24<br> CD55-57</p><p>第二關考眼力</p><p>《MyMonkey》畫面採用3D效果，畫面一般都好精細，試從右方相片數一數有幾多本漫畫書？</p><p>獎品<br>大獎5名</p><p>《MyMonkey》+《星夢Online》禮品包（價值$931）<br> <br> 二獎5名《星夢Online》禮品包（價值$619）（包新手包、扭扭鉛筆、撲克牌等）<br> <br> 三獎5名《MyMonkey》禮品包（價值$312）（包新手包、帽、電話繩等）</p><p>參加辦法</p><p>1.參加者須將答案填妥在參加表格內，並連同個人資料*，傳真至27420542/23075869，即有機會獲獎。<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> 3.答中所有問題而又最早傳真**的頭5名參加者各得到《MyMonkey》及《星夢Online》禮品包各１份，第6至10名各得到《星夢Online》禮品包1份，第11至15名各得到《MyMonkey》禮品包1份。<br> 4.如沒有參加者答中全部問題，則以答中最多問題及傳真時間**最早者可獲獎。<br> 5.得獎者將有專人通知。<br> 6.為公平起見，《蘋果日報》及天朝數碼娛樂員工、家屬不得參加是次遊戲。<br> 7.《蘋果日報》對賽果保留最終決定權，參加者不得異議。<br> 8.所有獎品之保養由獎品供應商負責，《蘋果日報》概不負責。<br> <br> *參加表格上之姓名須與身份證相同，否則將被取消資格。<br> **以本報傳真機所顯示的時間為準。<br> ‧必須憑報紙上的參加表格才可以參加遊戲。</p></body></html>