<html><header><meta charset="utf-8"><title>阿Don飲醉發爛渣</title></header><body><h1>阿Don飲醉發爛渣</h1><p>李逸朗（Don）與吳浩康（Deep）的緋聞女友莊嘉文（Jacqueline），早前一嚐當調酒師滋味，調酒時兩人還不忘互相整蠱，不停在對方杯中加酒。問阿Don是否因為Jacqueline是阿Deep的女友，故此兩人才認識？阿Don即時說：「唔係，我哋之前已經識，不過我都有睇新聞，知佢同阿Deep傳緋聞嘅。」</p><p>「唔記得點返屋企」</p><p>阿Don表示閒時會與三五知己相敍飲酒，他還說：「不過我酒品唔係幾好，會發爛，所以𠵱家都飲少咗。」為了工作，阿Don都不得不飲，早前他就為軒尼詩V.S.O.P至尊調酒大賽走勻各區卡拉OK，擔任司儀兼評判，阿Don說：「每次有10位參賽者，我就要試飲10杯酒，有啲參賽者真係亂咁調，溝來溝去，試過有次做完個活動真係斷片（即記憶模糊），唔記得點返屋企。」<br> 採訪：胡比<br> 攝影：陳慧安<br> 髮型：XenterJut（Jacqueline）<br> 化妝：CherryfromParfumChristianDior（Jacqueline）<br> 場地提供：加州紅RedBoxPlus</p></body></html>