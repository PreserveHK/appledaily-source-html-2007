<html><header><meta charset="utf-8"><title>港男水戰　排骨肥腩現形<br>維他奶仔鑲乳珠搶鏡</title></header><body><h1>港男水戰　排骨肥腩現形<br>維他奶仔鑲乳珠搶鏡</h1><p>新會直擊<br>應屆香港先生昨日拍攝外景，無綫特別安排10名靚女相伴，一眾港男打水球時脫去上衣，身形相映成趣，其中維他奶仔7號袁偉豪原來右邊乳頭穿了乳環，成為焦點。</p><p>香港先生選舉12位候選者昨日到新會古兜溫泉拍攝外景，先後比試水上電單車、打沙灘排球和玩水球。在水球激戰中，眾港男赤膊上陣，高矮肥瘦，展露不同身形，2號趙國東、9號林卓峰大晒三角巨胸，4號鄭家俊和6號李豪則似未發育的小學生，非常搞笑。</p><p>日伽俯身搶鏡</p><p>維他奶仔7號袁偉豪除衫後，被發現右邊乳頭穿了乳環，還鑲了兩粒珠仔，他說：「穿咗3年，係23歲嗰年送畀自己嘅生日禮物，其他地方冇穿。好多女仔穿臍環有美感，男仔穿會好怪，同埋我彈結他條繩會整到我左邊，所以我就穿喺右邊。」問他穿乳環會否痛疼，他說：「痛㗎！唔可以扯，有時喺屋企唔着上衫，俾貓扯到會痛。」他謂大會知道他有穿乳環，但就希望他比賽時不要佩戴。<br> 至於葉翠翠、李思欣和新人日伽等以三點式迎戰，其中日伽常不經意俯身執波，她說：「我唔知有記者嚟。」對於自己露出東西半球，她說：「係咩？有咁大咩？」<br> 採訪、攝影：曾小嘉</p></body></html>