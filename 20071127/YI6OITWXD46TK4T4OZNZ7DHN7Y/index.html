<html><header><meta charset="utf-8"><title>好過買藍籌<br>即炒舊三葉</title></header><body><h1>好過買藍籌<br>即炒舊三葉</h1><p>葉劉淑儀自吹Slogan係「新的一葉更出色」嘥氣！我就話adidas的舊三葉先係最具潮流本色。過去民意一直高企，DieHard鐵票何其多，身體力行支持者，豈止七‧一遊行十萬人咁少！有老本就唔怕食，三葉Original由頭至尾都係玩翻啅，舊酒新瓶的玩意，照樣引得一眾潮流分子照樣科水入貨。最近更一氣呵成推出的adidasConsortium，玩的都是經典款，有ForumHi時，亦有變種ZX系列，驚與喜交集！綜觀過往adidasConsortium，都一向有升值潛能，可作保本投資之用。橋唔怕舊，掃三葉貨隨時抵過你買藍籌中人壽。三葉升得咁激，抵你成日咁得戚！<br><br>記者：劉華<br>攝影：Manny<br>模特兒：ChiWai@Jamcast.com&#13;</p><p>自用短炒睇鞋款</p><p>adidasConsortium系列，評級暫列為增持。主要原因是受adidasConsortium過往不錯業績影響。單看款式而言，均是大路穩膽。當中有借外資美國紐約設計師JeremyScott所推出的美金PrintForumHi，噱頭夠但新意欠奉，散戶不妨小注入手，事關美國ebay外圍炒家聞說有不俗評級；ZX系列今次推出至今，以長毛象作賣點的ZX700BoatMammoth爆出搶購熱，炒家猛熱追擊以致全面清貨，象毛貨尾現只剩StriderMammath，叫座力同樣不容忽視。至於適合一眾買家自用的ZX系列，代號係9000，玩Metallic皮色，質感一流，絕對是低於市值的滄海遺珠；而經典板鞋adidasSkateHi則玩BV織皮乘超Sharp紫色，夠搶鏡，同屬潛力急升一族！</p><p>黑×紫adidasSuperskateHi<br> $1,090</p><p>CloseUp</p><p>紫色織皮紋雖然有前科，但在Superskate之上仍有火花。</p><p>金屬銀色ZX9000<br> $1,090</p><p>CloseUp</p><p>ZX9000鞋舌上有勁Sharp紅色托底Logo。</p><p>黑色象毛StriderMammath<br> $950</p><p>CloseUp</p><p>藍色美金圖案ForumHiMoney<br> $1,190</p><p>白色adidasDecadeLoLasVegas<br> $790</p><p>紅色DecadeLowMoney<br> $850</p><p>白色ForumLowLeague<br> $950</p><p>陪跑矜貴綠葉</p><p>除咗上述adidasConsortium，想入手Hi-End貴族款式，adidas亦有矜貴綠葉陪跑。大熱款式有呢對帶有濃烈NB576影子的墨綠油皮ZX800，皮色實在精美絕倫。鞋章以金色繡線車上logo及型號字樣，夠晒Grand！隨鞋更附送金色鞋盒一個及證書一張，真係令人有賓至如歸的尊貴之感；同系亦有名為adidasJeans的紫色麖皮款，紫紅配上金色繡線，高貴復古，而鞋身內櫳更是以仿松木質感製作，都幾特別！不容錯過的，還有adidas最新加推皮褸，黑白啡三色玩三葉Logo，夠晒RUNDMC懷舊感覺。另外新寵亦有Biker款，有黑白二色。</p><p>炒鞋好過炒股</p><p>港股風高浪急，轉移陣地炒鞋好過炒股。藍籌系adidasConsortium翻出老舊經典款，一向都是煲老藕淘古井之作，然而個別升值潛力優厚，過往波鞋大熊市，adidasConsortium可謂跑贏大市，升值八倍視作等閒，勁過新股王阿里巴巴！</p><p>升值圖一覽<br><br>adidas阿里巴巴<br>ConsortiumUndefeatedSuperstar</p><p>招股價約$1,200<br> 現價$10,000<br> Undefeated係一隻實力雄厚嘅股份，再與三葉合資經營Superstar，三葉Fans瘋狂追貨，至今股價硬淨依然，升值八倍，堪稱ConsortiumSuperstar的阿里巴巴。</p><p>adidas中國中鐵<br>ConsortiumZX700BoatMammoth</p><p>招股價$1,090<br> 現價$1,790<br> 是日上市新股王adidasConsortiumZX700BoatMammoth，內部應購反應熱烈，超額認購。翌日上市已在yahoo升穿$1,700高位，報$1,790，每手賬面淨賺七嚿，回報率達1.64倍。</p><p>店舖查詢：<br> J-01（28080501）<br> 銅鑼灣百德新街57號地下B舖</p></body></html>