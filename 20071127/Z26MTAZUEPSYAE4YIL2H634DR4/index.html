<html><header><meta charset="utf-8"><title>國際Gossip：切尼咳唔停心臟要電擊</title></header><body><h1>國際Gossip：切尼咳唔停心臟要電擊</h1><p>美國副總統切尼（DickCheney）呢排有幾聲咳，前日因感冒咳個不停，到醫院檢查，醫生發現佢心律不正常，嗱嗱聲用電擊，幫佢心跳恢復正常，佢喺醫院逗留咗兩個半鐘，就可以出院。切尼個心臟向來有啲唔妥，曾經心臟病發過四次，做過通波仔、搭橋手術，𠵱家已經改變飲食習慣，仲做埋運動嚟改善健康。<br> 美聯社</p></body></html>