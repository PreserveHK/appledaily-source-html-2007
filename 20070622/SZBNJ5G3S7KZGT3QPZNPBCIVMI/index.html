<html><header><meta charset="utf-8"><title>波馬合一：足球賽馬crossover - 張美德</title></header><body><h1>波馬合一：足球賽馬crossover - 張美德</h1><p>冇夜波睇就莫再搵理由瞓到日上三竿，好趁暑期天熱易出汗，勤做運動吧。</p><p>夏日炎炎驕陽似火，人也特別懶洋洋，主要的球季已經過去，至於跑馬呢，尚有3次賽事就歇暑了，但足球與賽馬又再扯上關係。<br> 根據馬會公佈，7月2日煞科日其中一項特別活動，就是請來今季勇奪3冠榮譽的南華球員，到馬場表演兼與觀眾玩遊戲。不知道稍後到球季開鑼時，又會否反過來邀請騎練名人，又或是著名馬匹去球場當特別嘉賓呢？</p><p>冇夜波要做運動喇</p><p>歇暑期是我們期待已久的假期，但對於波迷球迷而言，暑假可能好悶蛋呢。因為心儀的日常娛樂暫停，難免若有所失。然而，這是難得鍛煉身體的好時機；現在尚有轉播賽事，日本聯賽與香港只有一小時時差，而U21亦未必吸引到大家觀看吧。<br> 至於7月初開波的美洲國家盃，則是在香港時間朝早進行。過往大半年挑燈觀戰，到酒吧食薯片、飲啤酒睇波積存下來的額外脂肪，是時候將它去掉了。冇夜波睇就莫再搵理由瞓到日上三竿，好趁暑期天熱易出汗，勤做運動吧。</p></body></html>