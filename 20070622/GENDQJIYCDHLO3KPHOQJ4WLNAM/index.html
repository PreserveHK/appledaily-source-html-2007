<html><header><meta charset="utf-8"><title>Nokia先發制人中價機搶灘</title></header><body><h1>Nokia先發制人中價機搶灘</h1><p>每年6月，當舉行新加坡亞洲電訊展（CommuniAsia2007）前夕，各大品牌新機總係一籮籮咁公佈。今年都唔例外，SonyEricsson先在香港發佈以W910i為首嘅6款新機；而Nokia亦剛剛公佈幾款中價機，雖然數量甚多，可惜缺乏新焦點，仍然是大路見慣嘅功能。<br>記者：陳國輝</p><p>200萬像素　千五蚊玩到</p><p>今次以中價及平價機種為主，其中外形最啱潮友嘅型號係3500Classic，雖然起用簡約、傳統款式，但難得係機身全為鋼琴拋光面，既黑且亮。功能方面則好平實，主力200萬像素相機，以售價僅150歐元（約$1,500）來說，可謂low-end機價錢，中價機功能。<br> 其他型號仲包括摺機款式6267、直身機6120Classic以及滑蓋機6500Slide，3款全部支援3G制式，售價為$2,400、$2,600及$3,700，今年第三季便正式上市。&#13;</p></body></html>