<html><header><meta charset="utf-8"><title>榮雪梅炒股賺豪宅</title></header><body><h1>榮雪梅炒股賺豪宅</h1><p>日本化妝品牌ShuUemura前晚在中環clubM1NT舉行「彩妝睫毛派對」，吸引大批貪靚名媛明星如榮雪梅、榮文蔚、姚樂碧、吳文忻、扒女李依琳與男友等到場。<br> 身穿性感tubedress的榮雪梅風騷地說：「我聽日離開香港，同囝囝飛去蒙地卡羅同倫敦，因為我喺當地買咗屋，去睇屋兼度假。」<br> 自爆炒股大賺的榮雪梅大口氣地說：「呢排合埋眼都賺錢呀，香港行行都興旺。我之前參加咗前蘇聯總統戈爾巴喬夫喺倫敦英女皇夏宮搞嘅慈善ball，佢最近又請我11月去俄羅斯另一個ball。」提到早前在康城影展與洋漢親熱出入，她解畫說：「嗰次係做嘢，朋友嚟㗎，我老公都識得佢。」</p><p>張燊悅晒訂婚戒</p><p>此外，年底結婚的張燊悅，戴着約3卡拉的鑽石訂婚戒指，她與記者分享求婚過程說：「幾感動，不過唔係好浪漫，係做運動時求婚，我每年都會去滑雪，佢特登揀喺雪山度求婚。」<br> 採訪：JessicaNgan<br> 攝影：EdwardChou</p></body></html>