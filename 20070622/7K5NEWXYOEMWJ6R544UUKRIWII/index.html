<html><header><meta charset="utf-8"><title>討論區精華：運狗返內地須健康證明</title></header><body><h1>討論區精華：運狗返內地須健康證明</h1><p>有網友竟在網上討論區公開查問如何將狗隻偷運到內地的方法。「Alansing」近日在PDA用家留言板上稱：「如果喺香港買咗隻狗，想偷運返大陸，行邊個關口出關安全啲？仲有，如果俾大陸海關發現會點？」<br> Alansing沒有透露為甚麼要運一隻狗到大陸，有人建議他租用「大飛」，但他不想犯法。「Dookson」稱7.1假期人多過關，他大可趁機帶狗返大陸。<br> 「Miracle」則嚴正警告一眾網友不要以身試法，「教唆他人犯罪？貼有完整而具體的計劃，好易俾人捉痛腳，小心為上。」<br> 過來人「Eudlk」表示，早前擬運一隻狗到北京，可向大陸有關當局申請，只需提供健康證明、針紙、狗牌等文件，獲批後便可家居隔離檢疫，檢疫期滿後便完成手續，然而狗隻返港程序繁複得多，既要一系列文件，又要付隔離檢疫費，隨時要過萬元，「隻狗有上無落，所以我最後都無運隻狗上去。」</p><p>手續繁複費時間</p><p>根據漁農自然護理署規定，出境動物先要取得健康證明，再向署方申請動物出境健康證明書方可攜同出境；至於攜帶動物進入內地的話，必須事先向相關省市的出入境檢驗檢疫局動植物監管處提出申請，辦理檢疫審批手續，其手續甚繁複和費時間。</p></body></html>