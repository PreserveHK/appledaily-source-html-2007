<html><header><meta charset="utf-8"><title>食知味：睇回歸煙花<br>$388感受拉闊震撼</title></header><body><h1>食知味：睇回歸煙花<br>$388感受拉闊震撼</h1><p>距離回歸十周年仲有一星期，當晚嘅煙花滙演號稱近年最大規模，加上難得喺夏天夜晚都有煙花放，唔怪得人人都話要去海旁睇Live！唔想熱辣辣同人逼，維港兩岸不少餐廳都有回歸晚餐供應，讓大家邊食飯邊睇煙花。想親身感受，係時候打電話Book位喇！<br><br>記者：劉嘉蕙<br>攝影：周旭文、伍慶泉、梁細權<br>Model：Maggie、Hilda（TheGroup）</p><p>洲際最經濟</p><p>想喺九龍區觀賞煙花，可以去洲際酒店，最經濟睇煙花地方係LobbyLounge，當晚最低消費每位$388（另收加一），包2杯$130以下飲品，肚餓可另加精選小食。</p><p>自製煙三文魚凱撒沙律</p><p>雖則係小食，呢個凱撒沙律一樣份量十足，煙三文魚非常香軟，唔捨得花成千蚊去食其他餐廳，淺嚐精緻小食都係好選擇。$160</p><p>特選八安士澳洲和牛漢堡包</p><p>澳洲和牛入口夠Juicy，大細剛剛好，值得一提伴碟薯條味道一流。$150</p><p>（前）GoldenDragon$120<br>（後）GreenDragon$110</p><p>酒店招牌「九龍薈」雞尾酒，GoldenDragon以芒果混和Tequila、GrandMarnier及Mangalore。GreenDragon成份有蜜瓜汁、薑汁及薄荷糖漿。</p><p>香港洲際酒店大堂酒廊（23132323）</p><p>地址：尖沙嘴梳士巴利道18號大堂<br> 營業時間：6pm-9om<br> 座位：180個</p><p>天台睇無擋無阻</p><p>去餐廳隔住落地玻璃睇煙花固然精采，不過喺天台無阻無擋睇又係另一種氣氛。灣仔運動場附近王子酒店頂樓推出七一回歸十周年煙花自助餐，每位$398，主打BBQ食品，加埋汽水、FruitPunch任飲，回歸夜變得勁有Party氣氛！</p><p>自助餐菜式</p><p>自助餐內容包括海鮮、BBQ及多款冷熱盤，選擇夠多。新西蘭羊架係必食。</p><p>King'sClub（31883898）</p><p>地址：灣仔謝斐道303號王子酒店24樓<br> 自助餐供應時間：7pm-10pm<br> 座位：80個</p></body></html>