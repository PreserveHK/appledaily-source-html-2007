<html><header><meta charset="utf-8"><title>轆-Book：MitsubishiColtRalliartVersionR　<br>Colt終於可爆Turbo　露筍迷勁讚：無敵手</title></header><body><h1>轆-Book：MitsubishiColtRalliartVersionR　<br>Colt終於可爆Turbo　露筍迷勁讚：無敵手</h1><p>有小露筍之稱嘅ColtRalliartVersionR最近嚟咗香港，最大賣點係終於加咗Turbo，我們當然搵番幾位嗜辣嘅香港EvolutionClub核心會員嚟試車；佢哋放下對「迷你Evo」嘅偏見，以用家、客觀態度去試：「我哋唔會用Colt嚟同Evo比，事關咁做好唔公平……之但係佢車仔細細，有Turbo，又夠快，以香港環境嚟講係好夠用，以揭背車仔嚟講真係無敵手！」<br><br>記者：陸伊琳　<br>攝影：陳陶鈞<br>鳴謝：HongKongEvolutionClub</p><p>辣人試辣Colt</p><p>揸得Evolution的唔係善男信女？辣車配辣人，我都係咁諗，今次與幾位香港EvolutionClub核心會員見面，感覺完全改觀，當中有BandOne學校英文老師，有IT人，外表不如我初想是飛仔車，最初還擔心他們手車太辣、太狠，硬要他們試ColtRalliartVersionR是否不恰當……結果產生奇妙的化學作用，開心的是他們對呢部小辣車也感興趣，試車時也採取開放態度，以專業角度、用家心態來試車，效果不錯，他們的意見也很客觀實用！<br> 香港EvolutionClub於2001年成立，是由一班愛好Evolution的朋友創立，藉着聚會交流心得及提升駕駛技術，所以當中不乏傑出車手，亦因此我便打他們主意，請他們來試架有Turbo的ColtRalliartVersionR！<br> <br> 香港EvolutionClub網址：www.evolution.org.hk</p><p>車仔細細　馬力夠大</p><p>四位香港EvolutionClub核心會員Peter、Michael、David及Simon外表一啲都唔辣，但一坐在駕駛席，信心爆棚，化身專業車手。ColtRalliartVersionR前座配上原裝跑車化桶椅，坐在上面感覺不像一般的細車仔，他們一致好評：「部車車架好紮實，有歐洲車影子，感覺很安全，反應亦很好，馬力高達154匹，又夠力，是同級最快最好。」</p><p>加包圍裙腳　跑格盡露</p><p>老實講，我覺得新車嘅最大賣點，會係前座一雙RECARO跑車桶椅，跟車廂四周的紅色裝飾，還有波棍後方嘅Ralliart徽章，從而可看出廠方為ColtRalliartVersionR塑造成「小露筍」嘅決心。<br> 雖然新車嘅整體造型跟普通版相近，但當細心留意下，不難察覺全車裝有黑色頭尾擾流器、兩側裙腳，還有就是頭冚Turbo生風入口，成個Look睇落登時好有跑車Feel！</p><p>唔係得個跑　實用兼備</p><p>揭背車受家庭及女車迷歡迎嘅原因，總是離不開泊車睇位容易、慳油及尾廂具實用性等因素；而今趟呢部ColtRalliartVersionR，佢個尾廂同普通版嘅Colt一樣，如果碰上有需要時，你可以將後排完全摺起，用來增加尾廂載物空間，而且仲要大得可擺放三數個行李篋。<br> 此外，車子本身嘅低地台及可作大幅度開啓嘅尾門設計，亦方便乘客提存行李。</p><p>抵讚</p><p>馬力表現強勁，附設+/-及Sport駕駛模式，增加駕駛趣味。</p><p>要彈</p><p>全車連司機只限4座位，桶椅雖名貴，但不是人人喜歡，特別是女乘客。</p><p>MitsubishiColtRalliartVersionR</p><p>引擎：	1,468c.c.直4　DOHC配Turbo<br> 馬力：	154ps/6,000rpm<br> 扭力：	18.3kgm/<br> 	2,500rpm<br> 傳動：	INVECS-III漸進式6前速自動波<br> 售價：$188,000<br> 查詢：	環宇汽車<br> 	（24119511）</p></body></html>