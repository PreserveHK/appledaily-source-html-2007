<html><header><meta charset="utf-8"><title>大花小花齊出籠　繡花潮</title></header><body><h1>大花小花齊出籠　繡花潮</h1><p>小時候學習課文《花潮》內形容的花花世界，想不到完全反映在今年的春夏季時裝上！今季最強的FlowerPower莫過於AlexanderMcQueen利用一朵朵立體大花小花製成的晚裝傘裙，輕巧些的又有Gucci的碎花圖案襯衫。想跟貼呢個花花潮流但又唔想去得太盡，平實又怕無睇頭？中間位還有繡花圖案的時裝一樣大熱，不但能帶出潮流，且立體和細緻的手工圖案，更吸引人目光！<br>記者：黎婉薇<br>攝影：何家亮<br>Model：ChristyLin@StarzPeople<br>Hair&amp;Make-up：Phyllismakeup@yahoo.com.hk</p><p>貴氣珠片花類</p><p>想平衡番一件咁重手工的上衫，不妨大膽配襯今年大熱的短褲，便可Dress-down一些。假如有需要出席大場合，換上一條長闊褲把視線拉長，配上高跟鞋後就夠晒Elegant啦！<br> MatthewWilliamson珠片繡花圖案黑色上衣$11,250（a）、<br> MatthewWilliamson黑色短褲$3,290（a）</p><p>民族花類</p><p>彩冷繡花圖案的襯衫，有時還會予人民族Look的感覺，想感覺時尚些，可嘗試配襯跟上衣?色相近Metallic色調的短裙或短褲，效果比起傳統不死的黑白襯，更顯個人風格。<br> MatthewWilliamson彩冷繡花圖案米白色上衣$4,950（a）、<br> KarenWalker銀灰色短褲$2,300（d）、<br> 蝴蝶結金色平底鞋$2,200（e）</p><p>Casual彩珠花類</p><p>在薄薄的See-through質料上釘上的彩珠小花圖案襯衫，是較「輕手」的選擇。只要簡單地以背心打底托出，再襯上牛仔短裙，Casual型格味十足。<br> 印尼人手製釘花See-Through背心$1,650（e）、<br> Velvet綠色背心$650（e）、<br> D&amp;G洗水牛仔迷你裙　原價$2,380　特價$1,428（d）、<br> 長頸鏈　原價$799　特價$480（b）</p><p>活潑小花類</p><p>繡花圖案出現在下半身，很易給人累贅的感覺，可以將長裙當TubeDress着，加條Belt，則變成上身大大朵，下半身則是小花朵，輕盈活潑。怕太Sexy，件淨色短褸遮一遮又得！<br> PinkSoda杏色彩冷繡花圖案長裙（作TubeDress着）$5,250（a）、<br> D&amp;G啡色Belt　原價$1,900　特價$1,330（d）</p><p>EasyMix&amp;Match</p><p>連身裙的圖案都集中在裙尾部份？唔緊要，只要戴番條頸巾Balance一下視線，咁別人的注意力就唔會放晒在下半身啦！<br> Tocca藍×黃釘珠花花圖案連身裙$4,750（e）、<br> Cacharel彩冷繡花圖案頸巾原價$1,199特價$600（b）、<br> JackHenry啡色手挽袋大花小花齊出籠繡花潮　原價$2,799　特價$1,680（b）、<br> YorkTerrace銀灰色高跟鞋$2,300（e）</p><p>遇上心愛的釘珠花花圖案衫，但又怕太Grand太女人？一於襯條貼身牛仔褲再加條長頸鏈，點睇都唔似去Ball啦！<br> MatthewWilliamson彩珠花花圖案淡粉紅連身裙$6,590（a）、<br> Levi's牛仔褲$599（c）、<br> Givenchy金色高跟鞋　原價$3,999　特價$2,000（b）</p><p>各大牌明撐!</p><p>講多無謂，睇相最實際！睇吓時裝界各名師大牌點樣撐呢個花花世界！</p><p>彩珠或彩冷？</p><p>今日介紹的釘花繡花服飾，一般都離不開彩珠、珠片和彩冷。彩珠和珠片繡花雖無彩冷咁突出，但手工就更考究同精緻，其反光效果也很有華麗感，配襯時要貴精不要貪多。而彩冷繡花圖案所用的色調往往都較鮮艷，形象感覺年輕Casual，易與其他服飾配襯。</p><p>Shoplist</p><p>（a）D-mop（28400822）<br> 中環安蘭街11-15號地下<br> <br> （b）I.T（22658950）<br> 九龍塘又一城LG-02號舖<br> <br> （c）Levi's（25751125）<br> 銅鑼灣羅素街26號地下<br> <br> （d）SistyrMoon（21111172）<br> 中環雲咸街19號地下<br> <br> （e）SoulSistyr（25250992）<br> 中環雲咸街24號地下</p></body></html>