<html><header><meta charset="utf-8"><title>Snoopy限量版手錶<br>低過四折難忍手</title></header><body><h1>Snoopy限量版手錶<br>低過四折難忍手</h1><p>手錶同錢一樣，係唔會有人嫌多嘅，因為實用之餘，仲可以襯衫，如果係特別版或者限量版，仲可以保值㖭！手錶專門店TimeForU今日開倉，Snoopy米奇手錶三折多有交易，CASIO錶亦低至四折，有些手錶仲係全球限量版，雖然種類不算多，但咁割價法，完全無辦法忍手唔買，即使撞晒衫都要戴啦！<br>記者：葉雪芯<br>攝影：陳陶鈞<br>Model：Ryan、Yani</p><p>罕有限量卡通錶</p><p>不少女生都愛嘅卡通錶係自家出產，有晒專利，部份仲係限量版，全球得300隻，都算係要搶先有嘅item。</p><p>Snoopy機械錶，全球限量版300隻，連個盒都好靚㗎！<br> 原價$590　三七折$218</p><p>雪姑七友鋼帶錶，05年出產，是唯一一次7個小矮人同場出現嘅款式。<br> 原價$690　四八折$330</p><p>05年限量版怪誕城之夜手錶Boxset，有圓形或方形錶面選擇，全球只有300隻，附送棺材同死屍公仔1隻。<br> 原價$798　四八折$380</p><p>這款米奇Chrono錶，款式是參照早年agnesb.推出過的錶款，有計時功能。<br> 原價$880　四折$352</p><p>米奇四方皮手帶腕錶，款式與Playboy早前出過的款式相同。<br> 原價$490　四折$198</p><p>金錶型人必備</p><p>CASIO出過唔少斯文又潮款嘅手錶，今次開倉當然有大把貨，部份更低至半價，百零蚊就有，一於瞓覺都唔除，戴上手過夜！</p><p>CASIODB-360金錶，外形復古，最正係具30組資料庫記憶，10年電池防水、5組鬧鐘等，另外還有銀色選擇。<br> 金色原價$298　五六折$168<br> 銀色原價$288　四八折$138</p><p>CASIOA178W，另一復古款金錶，錶帶較幼，適合女仔佩戴。<br> 原價$298　五六折$168</p><p>CASIOLCF-10星星月亮鋼帶錶，是最近較受女仔歡迎的手錶，鋼帶斯文，圖案又夠cute。<br> 原價$298　六三折$188</p><p>CASIOSheen女裝鋼帶錶，錶身鑲有水晶石，高貴大方。<br> 原價$480　六折$288</p><p>Casual款　BabyG最低四折</p><p>後生仔，10個有9個都係BabyG或者GShockfans，鍾意佢夠smart，顏色多又方便襯衫。𠵱家開倉價減到最低四折，即使返工都唔理咁多，戴咗上手先至算。</p><p>黑色DW6900GShock，一直是最受歡迎的長青款式，皆因有唔少男仔都鍾意佢全黑夠型仔。<br> 原價$490　五五折$268</p><p>日本新品牌shit，限量版迷彩膠帶錶去年7月推出，可防水30-50米，另有黑色選擇。<br> 原價$438　五九折$258</p><p>尼龍帶BabyG，一向受歡迎，貪佢錶帶襟戴、耐用。<br> 原價$498　四折$198</p><p>BabyG5600透明膠帶錶，是BabyG罕有的金字金面款式。<br> 原價$498　五八折$288</p><p>開倉資料</p><p>TimeForU（31101938）<br> 日期：即日起至1月19日<br> 時間：1:00pm-10:00pm<br> 地點：旺角潮流特區2樓26號</p></body></html>