<html><header><meta charset="utf-8"><title>體貼阿四　幫大肚栢芝度餐單</title></header><body><h1>體貼阿四　幫大肚栢芝度餐單</h1><p>恭喜恭喜！栢芝終於一償心願，今年會生個寶貝BB，四哥、拉姑開心到爭住做阿四；要做個稱職嘅阿四，就要熟悉準媽咪懷胎10月嘅每月變化同需要，咁先至夠體貼。今日搵到專家新書教路，懷孕2、3個月會鍾意食酸嘢；4、5個月要注意脂肪攝取；6、7個月因BB長大負荷增加易抽筋，注意血液循環；8、9個月子宮壓到胃部會冇胃口；10個月膀胱、直腸受壓，尿頻但易便秘。真係個個月都要食唔同菜式至得㗎……</p><p>記者：劉昱蘭<br> 攝影：楊錦文<br> 示範：讀者滋姐</p><p>懷孕2個月<br>好酸好孫──紅湯抄手</p><p>價錢︰$12/4人<br> 需時︰20分鐘（未計醃椰菜時間）<br> 材料：大紅番茄1個、椰菜300克、免治瘦肉100克、水餃皮20張、花菇3隻、水適量<br> 調味料︰鹽/糖各1茶匙</p><p>做法：大紅番茄去皮加水攪拌成糊，慢火煮滾成湯，加1/2茶匙糖調味。椰菜洗淨切絲，以1/2茶匙鹽醃30分鐘令其出水，瀝亁備用。花菇洗淨浸軟，去蒂切幼粒。<br> 將免治瘦肉與花菇粒一同加入椰菜絲內，以剩餘的鹽及糖調味成餡料，用水餃皮包餡料成水餃，以清水煮熟，加入番茄清湯內即成。<br> 貼士︰將番茄切粒才放入鍋，可以加快煮湯速度。另外，「紅油抄手」是四川的著名小食，但又辣又油膩，並不適合孕婦；此處改以番茄做湯底，則變得健康而有營養。</p><p>番茄</p><p>售價<br> （a）$5/斤　平之選<br> （b）$4.5/磅<br> （c）$5/斤　平之選<br> （d）$4/100g</p><p>懷孕4個月<br>低脂食譜──紅棗菇菌燴魚柳</p><p>價錢︰$20/2人<br> 需時︰15分鐘（未計醃魚時間）<br> 材料︰龍脷柳200克、去核紅棗8粒、雞腿菇/靈芝菇各30克、舞茸菇10克、蒜茸1茶匙、生粉少許<br> 醃料︰百里香葉/鹽各少許<br> 做法：龍脷柳醃30分鐘，撲上生粉以慢火煎至兩面金黃。紅棗及各種菇菌以水洗淨浸軟，備用。以蒜茸起鑊，炒軟紅棗及菇菌，之後淋於魚柳上即成。<br> 知多啲︰這道菜只含25克脂肪，魚柳又冇骨，孕婦大可安心食用又唔怕肥。</p><p>紅棗</p><p>售價<br> （a）$24/斤<br> （c）$21/斤　平之選</p><p>懷孕6個月<br>通血醒腦──三文魚牛油果炒飯</p><p>價錢︰$25/2人<br> 需時︰10分鐘（未計煮飯時間）<br> 材料：白飯2碗、三文魚150克、牛油果1個（約200克）、粟米30克、薑3片、油1茶匙<br> 做法：牛油果去皮去核切丁；薑切茸；三文魚切丁；粟米洗淨瀝亁水。燒滾油，加入薑茸及三文魚，炒至魚轉色；倒入白飯快炒；最後加入牛油果肉及粟米粒炒至全熟即成。<br> 知多啲︰三文魚能促進血管健康。其DHA及EPA，對BB眼部及腦部發展有幫助。</p><p>牛油果</p><p>售價<br> （b）$9.9/個<br> （c）$9.8/個　平之選<br> （d）$11.9/個</p><p>懷孕8個月<br>開胃易食──西芹蘋果炒雞丁</p><p>價錢︰$14/2人<br> 需時︰10分鐘<br> 材料：西芹100克、大紅蘋果2個、紅蘿蔔1個、雞髀1隻、鹽水1茶匙<br> 做法：西芹去衣切粒；紅蘿蔔切粗粒，兩者以清水灼熟，全部留用。大紅蘋果去皮，切粗粒，以稀釋鹽水浸好。雞髀去皮切粒，下鑊炒熟後，再加入西芹及紅蘿蔔。熄火後加入紅蘋果肉炒勻即成。<br> 知多啲︰西芹含豐富蛋白質、鈣及鐵，而鐵的含量更是番茄的20倍，非常有益。</p><p>西芹</p><p>售價<br> （a）$9/斤<br> （b）$5.5/棵　平之選<br> （c）$9.8/棵<br> （d）$13.9/棵</p><p>懷孕10個月<br>蔬菜通便──杞子蒜片浸菠菜</p><p>價錢︰$10/2人<br> 需時︰15分鐘<br> 材料：菠菜800克、杞子40粒、蒜頭5粒<br> 做法：菠菜洗淨切去根部，切條。杞子洗淨，以3碗溫水浸至軟；蒜頭去衣切片。瀝亁杞子，燒熱浸泡杞子的水，徐徐加入蒜片及菠菜。煮菠菜至7成熟，加入杞子煮熟，下鹽調味。盛起於深碟中，再注入菜湯至深碟約一半滿。<br> 知多啲︰其他蔬菜如金針、雲耳、紫菜等皆屬高纖食品，多食有助孕婦通便。</p><p>菠菜</p><p>售價<br> （a）$6/斤<br> （b）$5.9/斤　平之選<br> （c）$8.9/斤<br> （d）$1.5/100g</p><p>超市/街市資料</p><p>a.九龍城街市<br> 九龍城衙前圍道100號市政大廈<br> <br> b.百佳<br> 九龍城廣場LG22舖<br> 27167900<br> <br> c.惠康<br> 紅磡湖光街1至7號聯成大廈地下10C至10G<br> 23339205<br> <br> d.吉之島<br> 紅磡黃埔花園第5及6期地下及地庫1層<br> 26276688</p></body></html>