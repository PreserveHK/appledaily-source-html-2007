<html><header><meta charset="utf-8"><title>環球片場：丹麥Coldplay拍MV　糟質舊愛淋藍油</title></header><body><h1>環球片場：丹麥Coldplay拍MV　糟質舊愛淋藍油</h1><p>里安納度狄卡比奧（LeonardoDiCaprio）嘅前女友、世界級丹麥名模HelenaChristensen，雖然同有丹麥Coldplay之稱嘅樂隊GrandAvenue主音RasmusWalter-Hansen拍拖已經係一年前嘅事，𠵱家佢哋已經各行各路，但正所謂再見亦是朋友，有網民話大方嘅Helena，原來客串演出咗GrandAvenue新碟《TheOutside》同名主打歌嘅MV。<br> 阿Net即刻上YouTube搵個MV嚟睇，片中性感示人又唔介意同Rasmus齊齊被藍油淋滿身嘅女主角如果真係Helena，咁佢真係好有義氣。</p><p>主音胞兄執導</p><p>GrandAvenue個MV主要係以四位着到一身白色look嘅樂隊成員擔任主角，不過佢哋只係喺一個全白嘅佈景前面夾band，自然唔夠睇頭，加埋傳聞片中嘅女主角係名模Helena，咁又夠晒噱頭喎。<br> 一樣係着到全身白色嘅Helena，喺鏡頭前露吓纖腰同玉背，性感又冷艷，最搞嘢係MV下半部，佢同樂隊成員齊齊被藍色油漆照頭淋，藍到拍得住BlueManGroup。<br> 據悉呢個MV係Rasmus個孖生大佬執導嘅，佢一向負責成隊樂隊嘅封套設計同MV製作，早排仲跟隊band去咗內地拍佢哋嘅紀錄片，不過喺MV入面，佢就似乎有心糟質隊band同女主角囉。<br> 《TheOutside》MV<br> 網址： http://www.youtube.com/watch?v=EBcgzYoeylc <br> 版主：阿Net<br> 本欄逢周一至五刊出</p></body></html>