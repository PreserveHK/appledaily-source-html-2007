<html><header><meta charset="utf-8"><title>被屈強姦　見過鬼怕黑<br>高皓正、任港秀有愛冇性</title></header><body><h1>被屈強姦　見過鬼怕黑<br>高皓正、任港秀有愛冇性</h1><p>29歲的高皓正繼月前被撞破跟任港秀穿情侶裝睇波後，近日又自爆22歲時曾涉嫌強姦，原來他年前還參加了一項「貞潔行動」，響應不會發生婚前性行為，換言之他跟任港秀豈非有愛冇性？</p><p>高皓正早前被撞破跟任港秀到大球場欣賞利物浦對南華的賽事，當天他們穿上情侶裝，加上他無奈苦笑的表情，兩人的關係似乎非比尋常。至日前，高皓正在一個教會講座上自爆22歲那年曾被控強姦，指當年與女友發生關係後，被女友新歡拳打腳踢，自己報警求助，但卻被對方控告強姦，案件擾攘半年他才被撤銷控罪，連串事件，令高皓正一下子聲名大噪。</p><p>相處加深了解</p><p>早前高皓正為一間美容院擔任按摩模特兒時，對於他跟任港秀的戀情不置可否，他說：「其實當日同好多朋友一齊睇，大家識咗一段時間，同一個教會，佢都已經唔喺呢個圈，所以唔想俾人影。」高皓正不想承認任港秀的女友身份，被問到任港秀是不是他的女朋友時，他支吾以對說：「將來冇人知，人大咗唔會咁容易同一個人一齊，係要清楚了解同相處先可以知道。」</p><p>「唔敢發生關係」</p><p>說到他自爆早年被屈強姦一事，高皓正強調是想警惕時下年輕人不要跌落陷阱，他說：「件事困擾咗我好耐，個個月要定期報到，搞到我唔敢亂識女仔，唔敢亂咁同人發生關係。年前美國有個叫『貞潔行動』嘅組織，係響應唔好婚前性行為，我自己都參加咗。」問他是否處男時，他笑說：「梗係唔係啦，但參加咗之後唔再有婚前性行為，同埋畀多啲年輕人知道咁做係唔好。」<br> 採訪：卓美娟<br> 攝影：陳俊強<br> 場地提供：SmartForever</p></body></html>