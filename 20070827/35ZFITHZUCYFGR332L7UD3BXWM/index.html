<html><header><meta charset="utf-8"><title>被責「遲早累死街坊」<br>男戶主：養不教　父之過</title></header><body><h1>被責「遲早累死街坊」<br>男戶主：養不教　父之過</h1><p>【本報訊】「成日都留啲細路喺屋企，遲早累死街坊！」屯門井財街火警大廈的街坊，紛紛指摘肇事單位戶主為人家長不負責任。街坊指事主經常將一對年幼子女留在家中，而當中的3歲小哥哥是一名超級百厭星，又喜歡玩火，結果釀成今次悲劇，兩兄妹被燒至重傷。街坊形容：「呢個計時炸彈終於爆發啦！」男戶主則內疚稱：「養不教，父之過。」</p><p>今年1月曾發生火警</p><p>火警中的一家四口，包括44歲男戶主李基華，妻子曾碧蓮（25歲），以及一對分別3歲兒子李兆佳和歲半大女兒麗盈，他們同住在井財街11號仁愛大廈11樓一個約400方呎的兩房單位。據稱，女戶主在元朗一間麵包店工作，多年前認識任職麵包車司機的李基華，當時李已婚，其後離婚兩人便一同生活，上址是女戶主父親的物業。<br> 據說，李基華兩年前失業，最近才找到一份屯門區回收公司的雜工工作，需要通宵上班，兩夫婦分別日夜開工，因此要輪流負責照顧一對子女。不過，街坊指他們經常將一對子女獨留在家，而花名叫「肥豬」的長子更是非常頑皮，不時玩火，令街坊非常擔心。今年1月7日，李家亦曾發生火警，當時廚房起火，男戶主抱着子女逃出火場，街坊指當時是「肥豬」玩火肇禍，但男戶主辯稱是他烚奶樽時入房睡着而出事。<br> 女戶主父親曾亞康則力指是女婿不是，他說：「老竇（指其女婿）唔識教仔，成日喺個仔面前食煙，做咗個壞榜樣，我曾經見過個孫學老竇用打火機點煙仔。」這名外公又說：「個孫好百厭，好鍾意玩火，每次嚟我屋企乜都搞爛，㩒都㩒唔住，所以我乜都要收埋。」</p><p>「大人做乜，佢就學乜」</p><p>李基華亦指兒子很頑皮：「大人做乜，佢就學乜，我已經將啲打火機收埋喺櫃桶，有時仲鎖埋㖭，但係都俾佢攞到……個仔咁曳，都知道遲早一次會爆單大鑊嘢！」李對於今次事件表示內疚，他說：「養不教，父之過嘛。」<br> 大廈的物業管理公司董事潘柏雲指出：「今年1月發生火警後，有居民投訴嗰家人成日獨留仔女喺屋企，屋裏頭又有細路仔玩火，覺得好危險，管業處亦有派人向戶主勸喻，但對方應咗就算。」潘又謂：「今次又再出事，管業處會保留追究權利。」</p></body></html>