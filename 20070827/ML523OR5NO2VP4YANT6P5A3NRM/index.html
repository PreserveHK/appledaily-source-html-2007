<html><header><meta charset="utf-8"><title>賭blog日記：有線其實幫到手 - 蘋果波神</title></header><body><h1>賭blog日記：有線其實幫到手 - 蘋果波神</h1><p>28/08/07......<br> 天晴</p><p>最新動態</p><p>約3、4年前，一個人去英國旅行，住喺修咸頓並留喺南部數天到處觀光，睇波外，巨石陣（stonehenge）同布里斯托大教堂等名勝都去過，過去7、8次去英國，嗰次最冇賭波賭馬慾念，真爽！<br> 周中，now竟播布里斯托流浪同布里斯托城兩支同市隊，喺主場踢英聯盃賽事；講古？都係等著名講波佬即場旁述，阻我入眠好了。一個細小嘅南部城市，居然有兩隊同時喺今屆升班，實在難得，我當時冇去過嗰兩個球場睇波，呢兩晚一定坐喺電視機旁，睇吓英甲及英冠嘅「南」兵水平。<br> 能廣闊足球視野，更可緬懷往昔情懷，單計呢兩場波，我覺得200幾蚊月費已抵番。貼士？買兩隊「主勝」打氣，最多輸水！有線主打嘅西甲冇皇馬同巴塞睇，搞到群情洶湧；最氣結可能係各地莊家，巴塞踢多個都贏唔到，你話馬會有走地盤開，又輸死幾多人，有線其實可能係幫緊大家咋！<br> 蘋果波神<br> 沒有成功，沒有失敗，最重要你是否仍然享受箇中樂趣，否則不如不玩好了。<br>  http://hk.myblog.yahoo.com/footballexperts/ <br> 逢周一至五見報</p></body></html>