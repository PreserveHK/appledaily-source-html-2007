<html><header><meta charset="utf-8"><title>蓬頭垢面　手機掛胸　似變態佬？<br>電車男特徵大檢閱</title></header><body><h1>蓬頭垢面　手機掛胸　似變態佬？<br>電車男特徵大檢閱</h1><p>自卑的「電車男」經常都低着頭走路，確實樣子應該如何？或許有人會期望他跟電影版的電車男主角山田孝之一樣靚仔，但有網民卻帶大家回到現實：電車男始終是蓬頭垢面、公仔吊飾不離身、手機掛在胸前……，你身邊有這樣的朋友嗎，你自己又是否正是電車男，即check！</p><p>網友「胡不歸」心目中的電車男，頭髮黑黑、鬍子不勤修剪、手腳經常沾有污迹，並將所有時髦玩意都掛在身上，包括長期戴耳筒聽動畫音樂、手機掛在胸前、公仔吊飾不離身，穿「時款」吊腳褲，載cap帽、架黑框大眼鏡等。</p><p>見真身網友咋舌</p><p>「SAI仁」對這個電車男畫像的感覺是：「似變態佬多啲！」「CSK」感覺是似「電波少年」。「哨牙」說曾見過電車男真身：「見過一啲真係毒到見血封喉嘅喺會展出現，嗰陣有點兒咋舌！」「X-RAY（真正重生）」公道地說：「並不是個個都係咁。」「佐為仔」覺得：「似露宿者多啲！」<br> 不過，「Mr.Anderson」認出胡不歸這幅電車男畫像：「我堂大佬！」「死人頭」則大叫：「死火！我鍾意（胸前）掛電話，仲有，我冇心情搞個頭，同冇時間剪頭髮，都會戴cap帽！」「可樂仔仔」請大家不要鄙視電車男：「電車男不等於毒男，喺日本嚟講，係形容好想改變自己嘅御宅族。」「逆生樹」反對可樂仔仔的說法：「《電車男》套戲裏面嗰個主角先係電車男，其他嘅都唔係！」<br> <br> 《蘋果》網聞版請你報料！大家無論在網上網外發現任何騎呢搞笑的事情，都歡迎提供照片或短片資料。<br> 一經採用可獲酬100元<br> 請附姓名、電話及電郵地址，電郵到：newsapple@appledaily.com</p></body></html>