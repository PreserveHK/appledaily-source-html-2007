<html><header><meta charset="utf-8"><title>求驗客手記：貼曼聯開齋夠精波經還看《蘋果》 - 求驗客</title></header><body><h1>求驗客手記：貼曼聯開齋夠精波經還看《蘋果》 - 求驗客</h1><p>估唔到本報名家青蛙仔啲資料有時都幾準，佢喺周日嘅「資料寶藏」一文指出，話曼聯自從喺英超成立以嚟，最差嗰季都一定會喺第4場聯賽贏波。點知紅魔周日就以1:0贏咗熱刺，咁啱仲要係第4場，聽佢講曼聯之前有幾季都係咁，最後仲贏埋冠軍喎。我求大俠上網睇討論區，大把球迷談論我哋蘋果段文，青蛙仔係威喎！</p></body></html>