<html><header><meta charset="utf-8"><title>「七傷拳傷人先傷己」<br>訪問：有線「對手勿以本傷人」</title></header><body><h1>「七傷拳傷人先傷己」<br>訪問：有線「對手勿以本傷人」</h1><p>由收費電視一哥到失去英超聯播映權，有線寬頻（1097）旗下的有線電視，被認為「失英超失天下」，就算投到2012年奧運播映權，都被揶揄為聊勝於無。就假設「體育」已死，王牌的「新聞」又被對手步步催迫，但似乎還可以靠「娛樂」食糊，面對對手（主要是now）密集式「踢館」，在有線掌管娛樂的「大俠」徐小明認為，「收費電視仍然有得做，最緊要係講成本概念」，他又說，「唔好以本傷人，因為七傷拳傷人之前先係傷自己的」！<br></p><p>由80年代的《霍元甲》、《陳真》到今日西裝一度的有線娛樂執行董事，徐小明昔日自編自導自演自唱，「度橋」只須顧收視贏口碑，而今日要「度」的，是要向股東負責的上市公司業務策略。</p><p>娛樂業務預算增三成</p><p>他表示：「今屆無英超，海哥（有線主席吳天海）已將一啲budget（預算）放響我哋呢邊，響原本budget再投放多20至30%，獨立睇娛樂呢邊係有錢賺嘅，驕陽電影亦按目標達EBITDA（除稅、利息、折舊及攤銷前盈利）正數，每部片都有得賺，今年拍咗8至9個project，響今年電影仍然係重點，但目標係買多啲戲增加發行」。<br> 為何要加強發行業務?「香港係彈丸之地，大家都望住大陸市場，呢個階段有線先要打好基石，例如部部戲都搵大陸合作；個人希望3年內響內地成立到發行公司，長遠更希望驕陽有自己嘅戲院」。他說：「做發行一定唔可以求片，有線自己貨源穩定，每年keep（保持）住有近200套中西片，又有結實平台（娛樂台）配合，無論拍片發行宣傳都慳埋」。徐小明謂，現時先做香港為主，今年目標發行6至10部電影，每部邊際利潤大約10至20%。他指吳天海對其北望神州的構思看法正面。</p><p>加強電影發行拓神州</p><p>撇開驕陽電影，徐小明管轄下的有線娛樂，最強的還數娛樂台，「CEN個名響國際上好多活動已獲認受，𠵱家夾埋有30幾個藝員，『含金量』最高暫時仍然係主播陳貝兒，要keep住一定製作量同宣傳，所以成立咗經理人部門捧新人，拍戲及唱歌都有。」不挖角嗎?「市場上炙手可熱嘅不輕易同人簽，中間個啲你又唔想要，所以projectbyproject最好，但假如緣份到個價又啱，唔排除簽番幾個市場上熟悉嘅名字」，這完全貼切其成本概念。</p></body></html>