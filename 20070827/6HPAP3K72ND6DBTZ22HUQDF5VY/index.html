<html><header><meta charset="utf-8"><title>超級貼士：維拉鬥心強食得「咸」 - 譚拔士</title></header><body><h1>超級貼士：維拉鬥心強食得「咸」 - 譚拔士</h1><p>今個星期聯賽盃，我就唔建議大家重槌出擊。由於只係首圈比賽，好多英超球隊都派副選上陣，甚至有部份會用上年輕球員，等佢哋累積一下經驗。所以呢個時候要揀，我就會分析到底邊位領隊求勝心會比較強。<br> 初步分析，奧尼爾、哈利列納同山齊士係我選擇。維拉上周作客鬥紐卡素表現有板有眼，奧尼爾本身係一個對球員有要求嘅領隊，唔會容許球員表現走樣，對住來自乙組、今季只贏過一場波嘅域斯咸，實食無黐牙。<br> 富咸方面，山齊士已經完全改造球隊，雖然今季已經輸咗兩場作客賽事；加上備受傷兵困擾，但我認為佢仍然會喺盃賽搏盡。<br> 樸茨茅夫人強馬壯；加上主場撲擊列斯聯，不勝無歸，今季喺英冠四戰全勝（包括上一圈）嘅列斯聯難贏。今次以主客和3x1出擊，共投注300分，上次賺蝕：-1,300分結餘：96,091分（底分100,000）<br> 譚拔士<br> 英國skybet公關主任<br> 電郵：sport@appledaily.com</p><p>貼士</p><p>主客和3x1：<br> 星期二15樸茨茅夫勝（1.4）x<br> 星期二18富咸勝（1.57）x<br> 星期二23阿士東維拉勝（1.38）</p></body></html>