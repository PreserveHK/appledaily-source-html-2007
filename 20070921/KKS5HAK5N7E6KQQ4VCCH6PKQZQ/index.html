<html><header><meta charset="utf-8"><title>樂基兒儲錢開餐廳餵飽黎明</title></header><body><h1>樂基兒儲錢開餐廳餵飽黎明</h1><p>樂基兒、姚書軼（Mikki）和AnaR.等昨日在中環為品牌Longchamp行騷，密密接騷已成小富婆的樂基兒，透露有意在幾年後開餐廳做事頭婆。她指平時最愛吃得健康，特別喜歡焗食物，當然男友黎明也有試過其手勢，她指黎明最愛吃牛。</p><p>名模樂基兒、姚書軼及AnaR.等，昨日在中環示範品牌Longchamp07秋冬最新系列，近期密密行騷的樂基兒，記者指她是名副其實的小富婆，問她賺這麼多如何運用這些血汗錢？她說：「儲起佢囉，不過我好想開間餐廳，目標係幾年之後開，可能因為我好鍾意煮又鍾意食，男友都好支持同畀意見我。」</p><p>去揼骨冇問題</p><p>樂基兒指最愛吃得健康，例如喜歡焗食物來吃，她說：「我成日都有親自下廚煮嘢畀朋友食。」又指黎明當然有試過她的手勢，那黎明最愛吃甚麼？她說：「佢最鍾意食牛。」<br> 有報道指黎明早前一人在北京揼骨，樂基兒說：「無論係一個人去定一大班人去都冇問題，拍拖係講求互相信任嘅，我都有同其他朋友出去玩啦，佢都好信我。」她指因要忙返學，不能上京探男友班，這個中秋也不會一起過，她說：「冇所謂啦，我哋都未試過一齊過中秋。」&#13;</p><p>AnaR.愛藍色</p><p>此外，同場展出的手袋顏色繽紛，問AnaR.鍾情甚麼顏色時，她說：「藍色，因為係我幸運色，好多人話藍色代表憂鬱，我覺得好relax就真，我最唔鍾意淺綠色，好難襯衫。」下月29日生日的她，表示會和家人及朋友吃一個小小的溫馨晚餐度過，會否包括觀察中的男友Mr.P？她說：「咪整蠱我啦，我唔回應。」<br> 採訪:MaggieLaw<br> 攝影:MatthewLam</p></body></html>