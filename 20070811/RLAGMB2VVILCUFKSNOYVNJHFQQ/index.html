<html><header><meta charset="utf-8"><title>阿仙奴會訊</title></header><body><h1>阿仙奴會訊</h1><p>官方精品上架</p><p>07/08球季的官方精品現已上市，球迷會正安排會員集體訂購，會員經球迷會訂購可享有折扣優惠，但現不接受非會員參與。</p><p>熱刺打吡「粉絲」聚會</p><p>新一季聯賽已經開鑼，球迷會正籌備睇波party，場次暫定安排在9月份作客熱刺的倫敦「打吡」大戰；欲知道更多詳細安排，請留意球迷會網站 http://www.arsenalasc.com/的公布。 </p><p>球迷投票區：「粉絲」最想嫁法比仔</p><p>兵工廠「粉絲」在某網站搞了一個「最理想老公」選舉，年紀輕輕的拉丁靚仔法比加斯，竟以近3成得票當選，得票率較已退休的「冰人」伯金高出近一半，而外形冰冷的荷蘭前鋒尹佩斯亦有逾8%的得票。值得一提，年屆57歲的領隊雲格，藉其成熟穩重的形象，亦獲得不少球迷揀為理想老公恭喜，恭喜。</p><p>Gunners有Say</p><p>paksan（柏山）「如果我係女仔嘅話，梗係揀沙格拿或桑治啦！」<br> SUKI813「我會揀禾確特：後生，靚仔，有前途，仲可以教我英文。」<br> 爻利賓納仔仔爻「我係唯一一個會揀列文，因為我知道佢喺場外係好好先生，對家庭睇得好重。」<br> 1thierryhenry4「我係女生，好鍾意亨利（編按:已離隊）但係太高。」<br> PartyGal「唔使揀，一定係雲格，mylover！」<br> sadayasu「法比仔，夠後生，有活力。」</p><p>球會精品</p><p>阿仙奴香港球迷會會長Tommy，在〈球迷版〉頭炮奉獻個人收藏多年的精品，望與知音人分享，其中兵工廠貓貓衫得意夠cute、figure具歷史價值，實在連非該會球迷都感回味。</p><p>會長晒精品
</p></body></html>