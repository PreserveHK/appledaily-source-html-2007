<html><header><meta charset="utf-8"><title>大蛙手：唔信三神又有神助 - 青蛙仔</title></header><body><h1>大蛙手：唔信三神又有神助 - 青蛙仔</h1><p>「三色台」早排話重播《陀槍師姐》系列，點知第1輯播完之後，第2輯冇咗影，估唔到大機構一樣吹水唔抹嘴，好彩喺「畸寶」有套日劇《我要做空姐》，劇中女主角上戶彩又幾kawaii，夜晚放工返到屋企先冇咁悶。<br> 講開日本，噚日日聯爆到七彩，風林主場贏勝利船4:3，個波膽有成60倍，三箭作客反勝八鯨3:2亦有34倍。記得上個禮拜推介紅鑽贏三神4:2，點知中得嗰一半，開個2:2出嚟。死唔信三神有咁多嘴，今個禮拜再接再厲，捧清水主場贏三神3:2，that'sall。</p><p>波膽：清水心跳勝3:2<br> <br> 金句：唔信三神鋪鋪都咁好彩<br> <br> 青蛙仔<br> 型人一名，細細個就睇英國、德國波，大個就攻日本波。</p></body></html>