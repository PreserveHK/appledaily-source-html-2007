<html><header><meta charset="utf-8"><title>國際Gossip<br>普京變護樹神將</title></header><body><h1>國際Gossip<br>普京變護樹神將</h1><p>俄羅斯南部斯塔夫羅波爾（Stavropol）市政府最近打算鏟平一個森林起樓。不過，居民覺得鋸晒啲樹好可惜，決定捍衞森林，仲搵總統普京幫手。不過，佢哋唔係請普京本人親自嚟護林，而係掛普京張相喺樹度。居民睇死一向支持普京嘅市長，一見到掛咗普京張相喺樹就唔敢鋸。呢招果然掂，有普京「照住」嘅樹，工人一律唔鋸。<br> 法新社</p></body></html>