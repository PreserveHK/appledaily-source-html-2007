<html><header><meta charset="utf-8"><title>願……</title></header><body><h1>願……</h1><p>我們每年都有大大小小的願望，但能兌現的又有多少。不過當小記見到枱頭嘅鹹魚形mousepad，上面寫住：「人冇夢想，同條鹹魚有咩分別」，就即時諗通。又啱喎！有願即有求，雖然有求未必應，但起碼有渴求，就有動力去衝去繼續努力。咪以為人人願望複雜又貪心，其實如果每人只可許一個願，小朋友不外乎讀書成績好，大朋友則希望世界和平同身體健康。願望未成真？唔緊要，請繼續許願。<br><br>“IwishthereforeIam﹗”<br><br>記者︰劉明慧、劉昱蘭<br>攝影︰梁細權、陳陶鈞、陳盛臣</p><p>Cherry，9歲，孝順女</p><p>我想要一條珍珠頸鏈，因為我仲未儲夠錢送畀媽咪。<br> </p><p>Kathy，模特兒</p><p>讀書同賺錢養自己都同樣兼顧到，同埋最好唔太辛苦。</p><p>文文，5歲，愛公主玩具</p><p>可唔可以要一對蝴蝶翅膀，又靚又可以帶我周圍飛呢？</p><p>陳生、陳太，文員</p><p>如果可以同一家人過一個白色聖誕就最好。</p><p>銘詩，11歲，小記者</p><p>可以做小記者訪問多啲名人、鋼琴考到8級、讀書科科滿分……</p><p>林林，1歲，愛說話</p><p>BuBuWuuuuuuuuuuu~~ShiShi~</p><p>嘉龍，11歲，住天水圍</p><p>人人都話保良局百周年中學好，所以如果入到就好。</p><p>李生，文員</p><p>囡囡幾時都咁好動有活力，咁日後做乜都好㗎喇。<br> <br> 李太，主婦：大家身體健康。</p><p>懿珊，11歲，籃球隊隊員</p><p>全班考第一、入到好中學、學屆籃球攞第一、校際鋼琴比賽攞第一……</p><p>Simmie，10歲，小五生</p><p>我想同聖誕老人過聖誕。點解我個聖誕老人咁瘦？因為佢係我爸爸囉。</p><p>曉盈，11歲，小六生</p><p>就嚟升中，所以最重要係入到心儀嘅英文中學。</p><p>嘉曦，7歲，愛打機</p><p>如果接駁住聖誕燈飾嘅電線，盡頭有一部PSP同PS3就好喇！</p><p>陳生，文員</p><p>小朋友快高長大，讀書順順利利。<br> <br> 陳太，主婦：無風無浪，想嗰樣有嗰樣。</p><p>鍾太，主婦</p><p>希望囝囝生性，讀書精叻。</p><p>皓晴，5歲，愛玩車仔</p><p>我好想揸巴士，快啲大個仔可以揸巴士就好喇！</p><p>關太，主婦</p><p>老公事業有成，人人家庭幸福仔女聽話，世界和平。</p><p>煒婷，11歲，小六</p><p>樂理又要考，中學又要考，樣樣合格樣樣都係Band1。</p><p>梁生，退休人士</p><p>身體健康最重要，無論自己定係個孫，總之全家健健康康。</p></body></html>