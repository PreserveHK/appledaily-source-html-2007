<html><header><meta charset="utf-8"><title>亞洲遊戲展2007　GT5P高清全女打</title></header><body><h1>亞洲遊戲展2007　GT5P高清全女打</h1><p>一年一度嘅遊戲界盛事「亞洲遊戲展2007」又嚟喇！今年繼續以SCEH佔地最大，並且起咗個面積達16,000呎的PlayStation圍城招呼各位機迷。機迷現場可親身試玩GT5P、WE11、TimeCrisis等最新遊戲之餘，加上全部PS3皆以高清電視播放，總數多達98台PS3任玩，今個聖誕假期真係要去玩番轉。<br><br>記者：許福合<br>攝影：梁細權</p><p>GT5P50人爭試</p><p>今年年尾PS3頭號大作，當然係萬眾期待嘅《GT5Prologue》！前排因為中文版要延後推出，令唔少機迷大失所望，所以唔少入場機迷都係抱住中文版《GT5P》未出前，正式入來揸番轉！而SCEH亦知道機迷焦點都擺晒喺《GT5P》，所以門口就擺咗架靚車，仲搵嚟一大班《GT》靚女，既畀到記者們影靚相，又令現場生色不少。講番遊戲展，由昨天中午正式向公眾開放，飛奔入場的機迷除咗去排隊買各式遊戲紀念品，就係排隊試玩《GT5P》，高峯期估計最少有50人以上排隊，認真熱鬧！</p><p>13車架型爆
</p><p>現場眾多PS3試玩台之中，《GT5P》就佔有13部之多，而且每台仲配上車架，揸起來自然特別有手感！不過對於玩慣手掣嘅機迷，用軚盤一般反應都話比較難揸，所以現場所見，機迷試玩情況都係左碰右撞居多，甚少見到有高手可以揸得順暢！雖然係咁，但都無降低機迷對《GT5P》的評價，尤其對畫面之靚，更係人人讚不絕口。最過癮係俾筆者見到有位小朋友Kelvin，都要落場「無牌」架駛，可惜佢人仔細細，連踏油門腳掣都唔夠腳長，自然撞翻車，但佢仍笑住話勁好玩。
</p><p>機迷試玩<br><br>Manning</p><p>覺得幾難揸，但畫面真係好靚，考慮緊去買PS3來玩。</p><p>Yuki</p><p>我有時都會入機舖玩賽車遊戲，覺得《GT5P》比較難揸。</p><p>小朋友Kelvin雖然人仔細細，但揸起車上來好有台型！</p><p>DevilMayCry4試玩版公開
</p><p>另一大廠Capcom大作PS3《DevilMayCry4》亦有於會場設置試玩台。據Capcom方面透露，雖然版本屬於「東京遊戲展」試玩版，不過亦有作出唔少更新，可讓機迷玩到最接近正式版的內容。試玩過後，筆者主要覺得畫面及音效都比以往大幅提升，遊戲系統也改進唔少，主角會配備大劍及手槍之外，右手還會有惡魔之力，主要用來遠距離攻擊敵人；另外還加入加速裝置，用來控制力度，而畫面上亦有速度計，試玩時可以留意。
</p><p>WinningEleven2008球迷最受</p><p>《WinningEleven》一向係唔少機迷至愛，最新版《WinningEleven2008》更有人表明會為佢而購入PS3，可見吸引力非同小可，而遊戲展亦特別提供區域畀玩家現場鬥波！場地設計其實都幾花心思，地面用上足球場設計，吸引唔少機迷喺度即場鬥波，仲有唔少機迷兼球迷，分享波經心得，氣氛認真唔錯。可惜現場試玩台並無加上鏡頭，機迷唔可以即場變身成為場內的球員，未能玩盡整隻遊戲的出色功能。
</p><p>TimeCrisis4似足機街</p><p>由街機移植到PS3嘅《TimeCrisis4》，雖然剛剛推出，不過現場人氣都唔錯，原因係遊戲展內PS3都會配上LCDTV試玩。而《TimeCrisis4》所使用的GUNCON3槍掣，同街機版手感相近，有玩過嘅人都話喺遊戲展玩同機舖玩極為相似，仲可以免費任玩㖭！PS3版另附有獨家內容及劇情，即使係打爆街機版的神槍手，來玩PS3版亦有新鮮感。</p><p>PSP遊戲任玩<br><br>全民哥爾夫球2　人氣之作</p><p>剛推出的《全民哥爾夫球2》，相信有唔少玩家勁煲。新作除咗繼承以往受歡迎元素，能育成角色及收集配件外，登場角色亦新增至20名，球場也增加至12個，道具更多達350款，裝飾配搭就有更多選擇。新作還加入連線對戰功能，最多可以有16人連線對戰，玩法更多變化。</p><p>MyStylist率先試玩
</p><p>《MyStylist》將會於2月推出，會場內已提供試玩版，更可見到有中文版提供。遊戲需要配搭視像鏡頭使用，主要方便機迷整理服飾及設計造型，只要透過鏡頭就可拍攝及儲存衣物到衣櫥，隨時查看，並透過造型功能，預覽實際穿着後的效果。</p><p>現場花絮</p><p>展覽資料</p><p>日期:2007年12月22日至25日<br> 時間：上午10時至下午8時<br> 地點:灣仔香港會議展覽中心<br> 收費：$30</p></body></html>