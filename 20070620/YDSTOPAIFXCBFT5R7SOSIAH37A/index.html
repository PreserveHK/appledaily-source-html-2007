<html><header><meta charset="utf-8"><title>紅茶染髮　Keep到3個月</title></header><body><h1>紅茶染髮　Keep到3個月</h1><p>近幾年，姨媽姑姐都爭住茗茶，貪佢夠養顏，日日飲杯過住優質生活，心情又好，自然人都靚啲。而茶葉又可以用嚟美容護膚，不少品牌在護膚品中加入綠茶成份，但可有聽過用紅茶護膚？又聽過用紅茶嚟染髮未？未聽過唔緊要，今日就教你用紅茶自製染髮劑，兼用埋綠茶做護膚品，一齊與化學護膚品講拜拜啦﹗<br><br>記者：郭佩韻<br>攝影：陳偉強<br>Model：Alice</p><p>綠茶羅馬甘菊爽膚水</p><p>洗完面梗係要用爽膚水為皮膚補水，用羅馬甘菊爽純露，再加西柚子精華嘅爽膚水夠天然，綠茶既有抗氧化作用，可平衡油脂，收細毛孔，最適合於夏天使用，屬暗瘡皮膚的女士，用呢種爽膚水可以有效改善暗瘡，不妨一試﹗</p><p>材料</p><p>（左）有機羅馬甘菊爽純露30ml　$190/支200ml（a）<br> <br> （右）西柚子精華3滴　$150/支2安士（a）<br> <br> 綠茶葉3茶匙<br> <br> 熱水1杯</p><p>Steps</p><p>紅茶染髮劑</p><p>聽講有人試過去重慶大廈染髮，嗰度啲髮型師將紅茶加在染髮劑內，以增加顏色的持久度，明查暗訪下發現真有其事！不少女士為長出白髮而煩惱，經常去髮型屋染髮幾唔化算，其實在家中也可用天然染髮粉加紅茶自製染髮劑，效果出奇地好，近乎Highlight，可保持3個月唔褪色，因為只有白頭髮才會染上顏色，不會破壞原本黑髮色澤。
</p><p>材料</p><p>指甲花粉1盒　$150/盒（a）<br> <br> 紅茶包5個　$10.6/盒（超市有售）<br> <br> 熱水適量</p><p>Steps</p><p>貼士：指甲花粉有不同顏色選擇，啡、黑、紅都有齊，非常方便。</p><p>豆腐綠茶粉面膜</p><p>豆腐如絲般幼滑，用來做面膜最適合不過，有些女士都試過用豆腐做面膜，感覺同雞蛋差唔多。呢個豆腐綠茶粉面膜更有美白兼消暗瘡功效，一星期用兩次，用足一個月，皮膚會變到滑一滑！仲有揀綠茶粉做面膜都要好小心，一定要原味，唔要加有任何糖類成份，否則面膜會有雜質，對皮膚不好。</p><p>材料</p><p>豆腐1/3磚　$6.9/磚（b）<br> <br> 綠茶粉1/3茶匙　$27/包（c）<br> <br> 植物凝膠保濕啫喱1/3茶匙　$145/支</p><p>Steps</p><p>貼士：敷面前可先鋪上一塊薄紗布，把豆腐面膜慢慢塗上，最好躺在床上敷，以免豆腐面膜流到身上。</p><p>蘆薈綠茶啫喱</p><p>保濕是每個女士都必做的護膚程序，蘆薈有助保濕，再加埋綠茶就更有舒緩作用，有時開夜車，皮膚會變差，塗呢個啫喱會有修復作用，中性至油性或暗瘡皮膚都適合使用，而亁性皮膚女士可當作妝前打底霜用，簡直係多用途啫喱，好抵用！</p><p>材料</p><p>有機蘆薈啫喱2茶匙$50/支（a）<br> <br> 香柏木油2滴　$178/支（a）<br> <br> 杜仲精華油2滴　$190/支（a）<br> <br> 綠茶3茶匙<br> <br> 熱水1杯<br> </p><p>Steps</p><p>查詢：</p><p>（a）康姿堂27672885<br> （b）惠康25291357<br> （c）city'super22342888</p></body></html>