<html><header><meta charset="utf-8"><title>唔好Keep住快線行</title></header><body><h1>唔好Keep住快線行</h1><p>前日端午節假期，我悠穎馳揸車同屋企人去大尾篤燒嘢食，當我哋經過吐露港公路嗰陣，全車人突然無明火起三千丈！究竟咩事搞到全車人都咁㷫？咪就係有幾個假日車主，自以為揸得好快，但其實比路面速度限制至少減20km/h咁頂住條路囉！嗱，事先聲明，我並唔係針對佢哋，因為有啲真係好守規矩，爬完頭之後會自動自覺行返去中線或者慢線，但有啲就以為自己行得好快，實行死霸爛霸都要行住條快線，而實際車速就要比交通標誌上面寫住嘅最高速度減20km/h，例如100km/h佢就行80km/h、80km/h佢就行60km/h，搞到好多人都要焗住喺左邊爬頭，無喇喇因為咁而被迫犯法。<br>悠穎馳特別喺度提醒大家，就係當你揸車途經快速公路嗰陣，記得千祈唔好霸住條快線嚟行，爬完頭之後記得行返入左線，事關長期佔用快線，可被警察先生抄牌兼罰錢，咁你話為咩呢！</p><p>悠穎馳<br> 豪邁不羈，愛車如命，聽幾下引擎聲就知咩車！</p></body></html>