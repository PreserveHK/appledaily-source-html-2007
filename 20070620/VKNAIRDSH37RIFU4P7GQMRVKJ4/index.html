<html><header><meta charset="utf-8"><title>散戶連線：炒股使乜同人講</title></header><body><h1>散戶連線：炒股使乜同人講</h1><p>與友論「股」本來係件樂事，不過網友pompas喺《香港討論區》度呻：「輸錢暗啞抵，唔敢同人講，講咗怕俾人恥笑；贏錢同人講，人哋又話你股神，要請食飯！好喇，你推介畀人嘅股跌，人哋就鬧你無料到，陀衰家，如果推介嗰啲股仔升得少，又俾人鬧累佢嘥時間。」<br> 好多網友都認同pompas講法，karis2345：「我炒股都係孤身作戰，唔使俾人左右意見，賺蝕都唔會俾人寸。」sum3mer補充話：「人多咪仲煩，自己一個人作戰都幾好呀！」茄牛飯多汁話：「都唔知你為乜要同人講股票買賣賺蝕，投資唔係去旅行，唔需要同人分享。」深山野狼搞鬼講：「我次次出入貨都躲喺廁格用mobile搞掂，冇人知，最多俾人以為腎虧！」<br> 不過並非所有網友都認同靜雞雞炒股，chilamsin話：「有時同幾個friend一齊入貨，可以壯吓膽，我都唔想孤軍作戰，一齊玩點都有信心啲。」k仔33跟住話：「坐艇時多啲人一齊會無咁寂寞。」<br> <br>  http://www11.discuss.com.hk/viewthread.php?tid=4492429&amp;extra=page%3D35&amp;page=1 </p></body></html>