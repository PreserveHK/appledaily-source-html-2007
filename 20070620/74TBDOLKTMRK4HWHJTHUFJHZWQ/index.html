<html><header><meta charset="utf-8"><title>數碼達人：130萬像素眼仔<br>扮影樓DC</title></header><body><h1>數碼達人：130萬像素眼仔<br>扮影樓DC</h1><p>唔止手機要影相，就連新一代筆記簿電腦都要具備鏡頭；由以往嘅30萬像素眼仔，到呢部BenQ新機S32W，內置有130萬像鏡頭，配合軟件可以大玩影相同視像功能，大大個芒放喺影樓拍相，唔出聲仲以為你影緊大底相㖭；而外形今次仲用上名為POPART設計，白色機面刻有圓形與方形暗紋圖案，更係擺明針對一眾女士們用家！<br><br>記者：許福合<br>攝影：陳陶鈞、伍慶泉<br>ImageGirl：Carl</p><p>QEye變形特效</p><p>雖然對於S32W嚟講，QEye影相功能只係附加設計，不過除咗加碼到130萬像素，質素比以往筆記簿電腦所使用30萬像素靚得多外，機身設有專用來影相快捷掣，用落即等同相機快門掣，當要影相時，只要按下「快門」就可拍攝，完全唔使再用滑鼠點介面咁麻煩，操作變得直接好多！<br> 同以住眼仔鏡頭一樣，QEye可以拍攝相片之餘，更可以當埋WebCam，而且由於像質提升到130萬像素，對方睇到畫面亦會比較清晰，解像度亦更高，而畫面更可以隨時擷取儲存成相片，配合隨機附有軟件《magic-i》，可將相片大玩變形扭曲、濾鏡及加上特效，放佢喺影樓Studio，真係一個好幫手！</p><p>機身Snapshot</p><p>POPART靚機身</p><p>筆記簿電腦要經常拎出街用，個樣當然唔可以咁平凡，S32W除咗用上近年大熱嘅白色機身，睇真啲機面，更見到有圓形同方形圖案，BenQ將呢個設計叫做POPART，特別之處係走近先睇到，遠睇就係白色機面，視覺效果幾特別！當打開機蓋，會見到使用13.3"16:10闊屏幕，BenQ就話S32W係使用自家開發Panel，質素有保證之餘，亮度更可高達250nit（巿面一般200nit），從肉眼觀察所見，畫面的確相當穩定，而且光度足夠，即使走出戶外使用都唔怕乜都睇唔到喇！
</p><p>Profile</p><p>處理器：IntelCore2DuoT7100<br> 記憶體：512MBDDRII<br> 硬碟：120GB<br> 光碟：8×SuperMulti<br> 屏幕：13.3吋WXGA<br> 其他功能：130萬像素鏡頭、藍芽、S-Video、5合1讀卡槽<br> 體積：334×227.5×27.9~30.0mm<br> 重量：1.8kg<br> 查詢：BenQ（23306929）</p><p>S41HDMI高清駁電視</p><p>另一部同期推出嘅S41就會較着重影音功能，會具備nVIDIAGeForce8600GS顯示卡，能夠完全支援DirectX10，好多新遊戲都可以玩得到，而且更強化網絡功能，除藍芽2.0外，全面支援多制式無線網絡，包括IEEE802.11a/b/g/n，可以有更為穩定連線質素。最值得一提仲有S41內置HDMI介面，可以接駁PS3、XB360、Blu-ray/HDDVD碟機或LCDTV等，享受度零失真數碼畫面。
</p><p>Profile：</p><p>IntelCore2DuoT7100、512MBDDRII、160GB硬碟、14.1"</p></body></html>