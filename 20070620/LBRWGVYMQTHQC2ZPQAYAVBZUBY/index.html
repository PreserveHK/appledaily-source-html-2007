<html><header><meta charset="utf-8"><title>肉骨湯雜菜煲仲好食</title></header><body><h1>肉骨湯雜菜煲仲好食</h1><p>雖然由細去到大，但每次去星馬泰都仲係好開心，淨係沙灘、美食，都令我呢個好玩好食的阿祥，覺得好滿足。<br>好似剛去完馬拉，又去吉隆坡燕美路探肉骨茶「三大天王」啦！「三大天王」即係阿喜、新峰同旭日，佢哋各有各不同味道，各自真材實料，睇你喜歡藥味重還是淡，好難分上下；我就喜歡旭日多啲，潮州與福建派之間，藥味適中，排骨煲到腍一腍，入味到死。<br>不過今次我試吓佢哋個雜菜煲，發覺原來蔬菜同肉骨茶都好夾，平日雜菜煲要喺高級食肆先有真正高湯或蝦亁浸，否則都係味精湯，但肉骨茶店的湯底當然都係真材實料，於是蔬菜、枝竹都入晒肉骨茶味，食落比單係肉與藥材味的肉排肉骨茶更有層次，而且又健康啲，好得我歡心！</p><p>旭日（彭友）肉骨茶<br> 地址：23B,25B,JalanMedanLmbi,OffJalanLmbi,KL.<br> 電話：（60）3-21489334<br> 價錢：10馬幣（約HK$25.5）<br> <br> 悠樂祥<br> 酷愛旅遊，搭飛機多過搭巴士，天生樂天派。</p></body></html>