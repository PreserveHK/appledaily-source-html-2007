<html><header><meta charset="utf-8"><title>水着份子：石詠莉水上村姑</title></header><body><h1>水着份子：石詠莉水上村姑</h1><p>石詠莉（Sukie）簽了蕭定一做經理人，最近被安排與同公司的整容代言人甄穎珊和陳樂榣組成三人女子組合Freeze闖樂壇，Sukie早入門理應是師姐，不過她又是三人中最年幼的一個，所以有時反過來要他們多加提點，Sukie說：「因為我好細路女，所以佢哋會叫我成熟啲，不過我覺得最緊要係做番自己，其實我嘅性格屬於爽朗型，呢樣可能同我成長環境有關。」</p><p>童年玩死蟹</p><p>原來Sukie自幼在西貢長大，來自水上人家庭，Sukie說：「我係水上村姑，細個好百厭，鍾意跟住哥哥周圍去玩，成個男仔頭，曬到好似黑炭頭咁。中學生個款又似賓妹，同𠵱家完全唔同，不過諗番細個，真係有好多趣事，爸爸喺西貢海鮮街運貨，我就用鹹水草綁住隻蟹拖住喺海鮮街四圍行，連蟹殼都可以玩到爛晒，雖然好低能，但又好有樂趣。」<br> 採訪：魯萍<br> 攝影：林德雄<br> 服裝：Bauhaus、PrivateShop<br> 化妝：JoyceofBeautyPro<br> 髮型：JellyofLeSalon<br> 場地：西沙水上活動中心</p><p>人物誌：世盃天使整容小花</p><p>石詠莉（Sukie）<br> 年齡：20歲<br> 三圍：33C、24、35<br> <br> 石詠莉04年出道，曾擔任catwalk模特兒，並勇奪數碼情報CoverGirl冠軍，也是攝影會當紅模特兒之一，去年參加有線世界盃Angels（圖）後被蕭定一看中，簽下8年賣身契。早前秘密往韓國接受割雙眼皮手術，不過事後她堅決否認。石詠莉近日聯同甄穎珊及陳樂榣組成樂壇組合Freeze，打性感旗號冧fans。<br> 本欄逢周一至周六刊出</p></body></html>