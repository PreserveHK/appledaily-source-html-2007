<html><header><meta charset="utf-8"><title>英女皇控造假製片公司</title></header><body><h1>英女皇控造假製片公司</h1><p>英國廣播公司上個月播出英女皇紀錄片《與女皇共度一年》嘅造假宣傳片，搞到一身蟻，「剪片出錯」令人以為英女皇不滿美國女攝影師萊博維茨（AnnieLeibovitz）發脾氣走咗去，事後雖然嗱嗱聲道歉，但女皇條氣好似仲未順番，已經下令律師發信畀紀錄片製作公司，指佢哋違反合約。紀錄片本來安排喺9月或者10月播出，但消息人士話，睇個勢有可能會被禁制唔准播都似。法新社</p></body></html>