<html><header><meta charset="utf-8"><title>現場直擊<br>散戶睇好紛撈底</title></header><body><h1>現場直擊<br>散戶睇好紛撈底</h1><p>「秋官效應」告吹，港股昨早雖跌100點，但正午休市前有買盤撈底，記者當時位處中環的耀才證券，有散戶已「嘩嘩聲」跟買。恒指下午復市，更裂口高開，場內氣氛雀躍，有人悔恨上周五掛「八號波」前未敢入市，有人捉正門路而自喜，主要吼入大型中資及藍籌股，但整體表現仍算審慎。<br> 沒正面出鏡的歐陽先生認為，美國人「洗腳唔抹腳，幾十年都係咁」，影響不了次按，何況當地就業理想，「有工做實還得甩樓按，唔似香港嘅負資產。」他相信，美國次按壞消息出盡，倘若聯儲局突然減息，才令市場恐慌，以為還有壞消息。現時多國央行合共揼逾兩萬億元救市，無謂擔心。<br> 他現時長揸82元買入的中移動（941），預料數月內變身「紅底股」。細價股方面，歐陽先生深信資產良好即可低吸，他昨就以2元買入2萬股中國稀土（769）；又以0.91元掃入4萬股建發（223）。<br> 在中環任職物業管理員的關先生稱，期指昨早反彈五次，「震到骨都寒埋」，但跌至21628點已是低位，港股後市肯定反彈。他上周五早着先機，沽出一張22337點的期指，昨以21707點平倉，勁賺3.15萬元。</p></body></html>