<html><header><meta charset="utf-8"><title>初次約會真面目<br>港女狂問毒男身家</title></header><body><h1>初次約會真面目<br>港女狂問毒男身家</h1><p>署名「天空之藍2」的網友自爆近日與同事介紹的女仔初次見面，即被對方問身家，感到十分突兀，於是報細數，結果女方「以後冇再搵佢」。高登討論區網友紛紛批評「港女」現實、無禮貌，但網友「杜絲」看不過眼，訕笑說：「你班毒男唔好自怨自艾啦！」</p><p>被揶揄為毒男的網友「天空之藍2」表示：「其實經同事介紹，好多嘢個女仔都知，但不太明，很多問題重複地問，不外乎錢，有冇供樓？做邊行？邊間公司？個市會不會跌？有邊隻股好介紹？」<br> 網友「ENFIN」想知道女方的年齡，另一名網友「BUSYBEE」則揶揄：「佢可能都係報細數，跟住上圍就報大數！」</p><p>醒目報細數</p><p>自稱「B頭佬」的網友認為薪金是私隱：「正如我問你着咩色底褲得唔得吖？」網友「一鳥傾城」非常同意，不屑地說：「呢啲私人嘢，朋友嘅level唔應該問，問咗都冇意思，又唔係小朋友鬥考試高分！」網友「一生愛潮爆」比較醒目：「所以我都會報細個數，大約30~40%啦！」有網友慨嘆：「先問你做邊行，之後問你住邊區，其實咪又係一樣！」<br> 力撐港女的「銀杏花膠」則不以為然：「照直講唔得咩？未必係為錢囉，咁快就下定論有點言之過早喎！可能你個人悶呢，你有冇主動搵番佢先？」網友「戶愚呂兄」則主持公道：「實情係香港男女性都係咁！」<br> <br> 《蘋果》網聞版請你報料！大家無論在網上網外發現任何騎呢搞笑的事情，都歡迎提供照片或短片資料。<br> 一經採用可獲酬100元<br> 請附姓名、電話及電郵地址，電郵到：newsapple@appledaily.com</p></body></html>