<html><header><meta charset="utf-8"><title>特稿<br>「擔得起鐵枝　擔唔起頭家」</title></header><body><h1>特稿<br>「擔得起鐵枝　擔唔起頭家」</h1><p>「我哋扎鐵工擔得起粗過手臂嘅鐵枝，但人工咁低，真係擔唔起頭家！」連續罷工七日，扎鐵工人梁先生（圖）已失去近4,500元的收入。一家六口，父母妻兒全靠他一人獨力供養。即使手停口停，這位好爸爸仍堅持撐下去，直至商會答應加薪才復工。<br> 過去10年，梁先生慘被減薪四次，日薪由高峯期1,200元減到現時640至670元，月入由3萬暴跌至1萬多元。生活迫人，他50多歲的媽媽也要做地盤雜工，7歲女兒快開課、兒子剛滿月，「一日要換一包尿片，我就嚟冇錢，但都要買定尿布畀佢。」</p><p>下午麵包充飢</p><p>梁先生強調長散工人要求850至950元的日薪，相當合理。「我未到40歲，一個人養五個人，唔可以話做份保安、清潔，搵五、六千蚊人工就算」。罷工的日子，梁先生每日「死慳死抵」參加工運。家住觀塘的他，每天清早乘巴士到土瓜灣的地盤集會，下午只吃麵包充飢。入行10年，他苦笑說，工人現已騎虎難下，「咁多人都企出嚟，如果就咁罷休，永遠唔使旨意有人工加！」<br> 本報記者</p></body></html>