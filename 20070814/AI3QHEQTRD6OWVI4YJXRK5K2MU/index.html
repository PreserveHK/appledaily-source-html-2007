<html><header><meta charset="utf-8"><title>MVFree：Maroon5玩盡色情暴力<br>主音Adam殺姦夫大胸女警追捕</title></header><body><h1>MVFree：Maroon5玩盡色情暴力<br>主音Adam殺姦夫大胸女警追捕</h1><p>美國樂隊Maroon5自從近期跳槽後，人氣更上一層樓，佢哋喺唱片上嘅形象同音樂路線更貼近大眾，最近樂隊喺新歌《WakeUpCall》MV度仲玩嘢，變晒無惡不作嘅監躉，主音Adam仲因為殺死情敵，搞到要接受死刑㖭。</p><p>惹火女郎穿梭</p><p>有唔少fans嘅五人樂隊Maroon5，個新MV令阿Net好驚喜嘅地方，就係拍到好有罪惡片格局，主音Adam、結他手James、低音結他手Mickey、鍵琴手Jesse同鼓手Matt個個變晒監躉，最出位都係Adam，佢因為捉姦在床，一怒之下槍殺姦夫，仲同愛人一齊拋屍落海，最後淪落到俾巨胸女警拘捕，兼且要坐電椅接受死刑。<br> 喺沉重氣氛中，仍然有Maroon5啲MV一貫嘅香艷，片中有唔少性感纏綿鏡頭，又有唔少惹火靚女上鏡。同期有網友自製動畫版MV，除咗見到五個成員嘅得意樣外，又有香艷卡通女主角現身，非常頂癮！<br> 版主：阿Net<br> 本欄逢周一至五刊出<br> <br> 原版MV<br> 網址： http://www.youtube.com/watch?v=HOskLZ-w3RA <br> <br> 動畫版MV<br> 網址： http://www.youtube.com/watch?v=Z9nEmglelQA </p></body></html>