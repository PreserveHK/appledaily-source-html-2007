<html><header><meta charset="utf-8"><title>Rosanne嗌咪尋妹</title></header><body><h1>Rosanne嗌咪尋妹</h1><p>姊妹花2R昨日出席IT品牌於灣仔舉行的活動，她們差不多兩個月未試過一齊開工，故心情興奮，更充當模特兒讓過百名攝影發燒友影相，其間更深入人群到攤位造勢，兩人全程以手護胸，以防走光。</p><p>機場失散</p><p>日前2R返新加坡四日拍攝飲食特輯，開懷大吃，最終被導演下令不准食太多，Race說：「噚晚（指前晚）返嚟香港，臨上機前我哋分開買嘢，點知同家姐失散咗，最終家姐竟然叫機場嗌咪搵我，搞到我好尷尬，我自從5歲喺商場唔見咗俾人call過一次，都未試過。」<br> Rosanne於韓國學舞歸來，計劃明年推出個人專輯，屆時可能以有型性感的舞蹈示人。至於妹妹Race的新書昨日推出第二版，兩姊妹實行一動一靜分開發展。<br> 採訪、攝影：馬建華</p></body></html>