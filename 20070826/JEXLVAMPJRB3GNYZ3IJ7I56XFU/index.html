<html><header><meta charset="utf-8"><title>論盡三台<br>徐小明：買版權非永久</title></header><body><h1>論盡三台<br>徐小明：買版權非永久</h1><p>假如電盈（008）旗下now用的是七傷拳，那麼有線徐小明使出的，似乎是霍元甲的「迷蹤拳」，事關娛樂仍是now的弱項，在這一環而言，有線的招數仍是謎一樣難跟。<br> 撇開招數，在娛樂圈打滾50年的「大俠」，如何看現時的「武林」和幾大「幫派」?</p><p>now應將資源放其他地方</p><p>對於now，徐小明說：「佢應該將資源放響更加輕取的地方去做，一個機構應該搵一個好啲嘅方向發展，買版權係買一個period唔係永久」。他認為用以本傷人的方法，只會漁人得利。「我哋自己呢5年嘅部署，就係預咗有啲台會俾人拎走，唔係就會俾人揸住條頸!」<br> 無綫和亞視呢?<br> 「TVB始終係大哥巨人，係少有嘅奇迹，世上無人可以雄霸收視九十幾個巴仙幾十年；佢有實力可以開發某啲市場，而做開荒牛係無蝕底，大家只會跟佢尾做」。<br> 至於他自己「娘家」亞視，「要睇天時、地利、人和同埋係咪人齊，曾經一段時間追到4（收視），唔知呢個奇迹幾時再發生又可唔可以持續，要睇新管理層有乜策略，股東肯唔肯投資」。<br> 「大俠」在訪問時一再強調，上述純屬個人意見，與有線立場無關。其實，人在江湖，縱有豪情壯語，難免也要顧及公司。</p></body></html>