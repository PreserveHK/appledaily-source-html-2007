<html><header><meta charset="utf-8"><title>中環在線：刁鑽樓名開眼界 - 李華華</title></header><body><h1>中環在線：刁鑽樓名開眼界 - 李華華</h1><p>今時今日，賣樓再唔係賣個物業單位咁簡單，連家居感覺、身份地位、裝修配套、投資升值，甚至仔女日後升學校網都要兼顧埋。咁都不特止，為咗喺芸芸樓盤中突出自己，家陣連改名都大有學問，乜乜苑、乜乜城已經out晒，新興潮流不拘一格，唔理傳統，總之要你記得，所以乜嘢古靈精怪樓盤名都出齊，單睇字面，包你估佢唔到，唔信，有表為證。</p><p>古靈精怪樓盤名<br></p><p>特色：環球地名<br> 樓盤：黃金海岸、愛琴海岸、邁亞美海灣、曼克頓山、比華利山、雅典居、凱旋門、加州花園<br> 評價：港人崇美歐化，從樓名可見一斑<br> <br> 特色：皇室貴族<br> 樓盤：御皇庭、皇府山、縉皇居、龍暉花園、帝景峰、帝堡城、帝豪苑、帝景園、帝欣苑、帝庭豪園、帝后華庭、爵士花園、爵悅庭<br> 評價：為咗令層樓感覺更豪，個名都要豪啲<br> <br> 特色：福祿壽全<br> 樓盤：世界花園、百福花園、寧養臺、福苑、大坑西邨<br> 評價：呢批樓名最大吉利是<br> <br> 特色：大名家居<br> 樓盤：碧華花園、高樂花園、卓爾居、曉峰園<br> 評價：唔知名人李碧華、戴高樂、戴卓爾、林曉峰，個名有冇版權？<br> <br> 特色：幸運冧巴<br> 樓盤：一號銀海、何文田山一號、八號花園、羅便臣道八十號<br> 評價：冧巴最易記<br> <br> 特色：騎呢刁鑽<br> 樓盤：名門、天璽、泓都、倚巒、HCube、萊茵港、別樹一居、藍天海岸、君臨天下<br> 評價：樓名越起越離奇，淨睇個名都唔知係乜</p></body></html>