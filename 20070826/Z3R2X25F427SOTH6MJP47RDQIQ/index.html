<html><header><meta charset="utf-8"><title>田少愛豹紋 - 陳也</title></header><body><h1>田少愛豹紋 - 陳也</h1><p>葉劉落場補選，自由黨和民建聯讓硬路，民建聯還可以說，馬力「屍骨未寒」，黨友不想踩住戰友的骨灰上位，九個月到喉唔到肺的議席，唔使恨。可是自由黨跟民建聯「非親非故」，雖然都是黨主席，馬力不是田少，盲腸與十二指腸都好地地喎，憑什麼要當年拒絕支持23條通過、忽然做了「終極力抗掃把頭的accidentalhero」的田少讓路給民建聯「睇中」而明撐的葉劉？<br> 政治現實就是這樣莫名其妙，自由黨就是公開說：「睇唔出有什麼理由，唔支持葉太補選。」真係有「睇得出」的理由嗎？我唯有扮自由黨才俊，評估支持葉劉出選的好處着數。<br> 好處之一是，田少念念不忘葉劉當年一身豹紋野戰look，立會滲入「獸性」，辯論像非洲捕獵般高潮迭起。而豹紋跟田少的保時捷跑車剛好襯到痺。葉劉也是波子車主，大家碰頭，點都會比何秀蘭好傾。葉劉愛風頭高調，搶鏡能力高過師奶味重的劉健儀和周梁。田少跟葉劉有同一品味，入局後約會去ball，應該是頗登對的一pair。田少人老心不老，可會心思思想做政治緋聞主角？葉劉入局後知恩圖報，將來必然拍心口幫唐英年戥腳出選特首，明是競爭暗則助選，自由黨殺出龍鳳雙配的特首大熱，當然是全黨之光，今日的人事安排，就是必要的部署。田少一撐，23條的恩怨一筆勾銷，自由黨做慣買賣的，數口精到「掹」。</p></body></html>