<html><header><meta charset="utf-8"><title>關仁隱事：賤男歌手舌功冧女 - 關仁</title></header><body><h1>關仁隱事：賤男歌手舌功冧女 - 關仁</h1><p>「賤男歌手」同「阿化」嘅感情，外間一向唔睇好，因為佢哋好多嗜好都唔夾，所以感情一耐咗，賤男點會為一棵樹而放棄成個森林呀，近日佢就不斷借開戲為名，拉埋「追女導演」成日約女模「艾曼妞」出嚟，但出到去通常追女導演就話有下場，留番賤男歌手同艾曼妞單獨傾偈。其實賤男歌手一早喺佢主持烹飪節目時已睇中艾曼妞，成日口甜舌滑𠱁對方。雖然賤男明知女方有男朋友，自己又有女朋友都唔理，仲同身邊啲朋友講要追到艾曼妞為止，而阿化都知男友花心，關仁聽講佢同身邊朋友講，話對佢已經死心，不過佢啲朋友話佢一聽到賤男對佢講啲甜言蜜語，佢咪又死死哋氣原諒佢。<br> Textby關仁</p></body></html>