<html><header><meta charset="utf-8"><title>關仁隱事：大隻偉返娘家無望 - 關仁</title></header><body><h1>關仁隱事：大隻偉返娘家無望 - 關仁</h1><p>公仔箱笑旦「馬叫」同佢位高層家姐「藍莓」，兩姊妹都私心重，向來唔得人心。藍莓份人仲相當古怪，大事唔理理小事，每逢第一日拍廠景，都一定親自去錄影廠檢查佈景，但檢查嘅係擺花樽方向、相架入面放乜相之類，最好笑嘅係佢呢排籌備新劇，着眼點唔係主角，竟然係先搵啲佔戲得幾集嘅配角。<br> 曾經拍過三級片嘅「大隻偉」，呢期就好得藍莓歡心，大隻偉仲周圍同人講話藍莓會搵佢返娘家拍劇，雖然藍莓確係猛向高層落藥，狂讚大隻偉點正，話想搵佢客串幾集，但高層即時一口拒絕，話公司咁多演員用，既然得幾集戲，點解唔畀自己友接拍賺吓騷錢，反而益一個形象麻麻嘅叛將？結果藍莓咪自己攞架嚟丟，瘀事通晒天。<br> Textby關仁</p></body></html>