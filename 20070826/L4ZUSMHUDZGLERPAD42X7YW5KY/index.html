<html><header><meta charset="utf-8"><title>關仁隱事：保嬰丹打走拍檔冇對手 - 關仁</title></header><body><h1>關仁隱事：保嬰丹打走拍檔冇對手 - 關仁</h1><p>動作紅星「保嬰丹」一向都好牙擦，佢恃住自己打得，又有國際知名度，片商搵親佢拍戲，片酬差不多要成千萬港紙，而且聲明要做主角，影海報都要企正中間，有時就算啲戲係雙主角，到後來都會變咗得佢一個係主角，所以𠵱家啲男演員一見到係同佢拍檔都怕怕。</p><p>狂剪黑炭頭</p><p>最近有一部動作戲，就想搵佢同「牛天王」合作，以牛天王今時今日嘅地位，梗係做第一男主角，但保嬰丹恃住自己打得，又係話乜都自己行先，牛天王聽到係同佢合作，都即刻話冇檔期而推咗，搞到導演去搵其他演員頂替牛天王嗰位置，但要搵個有知名度嘅男星同保嬰丹合作都唔容易，鬼咩，之前嗰部《放風箏》，「黑炭頭」啲戲都俾佢剪晒咁滯，仲邊度有男星肯同佢合作呀！<br> Textby關仁</p></body></html>