<html><header><meta charset="utf-8"><title>加薪$90　打工仔大報復</title></header><body><h1>加薪$90　打工仔大報復</h1><p>本港近期失業率下跌而股市上升，市面一片歌舞昇平，不過有在上市公司工作的網友透露，今年加薪幅度不足1%，每月只加90元，令他非常不滿，遂決定上班時集中精神上網與朋友聊天，減少自己工作量。</p><p>香港討論區網友「gapkwong」對只有兩位數字的微薄加薪幅度非常失望，「原來日日講電話嘅人、扮嘢嘅人都可以加好多人工，睇嚟我真係要改變吓我嘅工作態度。」「由今日開始，我每日上網一個鐘頭，同埋傾私人電話，而且準時收工。」「gapkwong」的「報復」行動還包括「拖長啲嘢嚟做」，暗中與上司搞對抗。</p><p>「半斤八両等價交易」</p><p>不過低處未算低，有網民聲稱僅加薪60元，也有人說只獲加薪20元，「daimavm」說：「上市公司先算到盡，我個朋友加13.8元，咪以為係percentage，係真金白銀！」對於「gapkwong」的報復行動，網友「esenihc」表示支持，「你公司畀幾錢你，你咪畀番乜嘢貨佢囉，半斤八両，等價交易。」但網友「middleman881」則反對消極對抗，「如果我係你條氣咁唔順，又認為自己唔應該係咁低人工，我會積極做嘢，叻畀老細睇。」對於大批人批評公司「出手低」，「Joe_Chan」慨嘆：「象徵式加你90蚊都好，好過我冇得加！」<br> <br> 《蘋果》網聞版請你報料！大家無論在網上網外發現任何騎呢搞笑的事情，都歡迎提供照片或短片資料。<br> 一經採用可獲酬100元<br> 請附姓名、電話及電郵地址，電郵到：newsapple@appledaily.com</p></body></html>