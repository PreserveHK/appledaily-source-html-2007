<html><header><meta charset="utf-8"><title>馮仁昭四圍超<br>無悔演藝伎兼裸在日本　章子怡自誇為國爭光 - 馮仁昭</title></header><body><h1>馮仁昭四圍超<br>無悔演藝伎兼裸在日本　章子怡自誇為國爭光 - 馮仁昭</h1><p>由成龍、李連杰合演嘅電影《功夫之王》將於5月開拍，女主角可能會搵章子怡，但製片方面認為白靈、林心如、李冰冰同范文芳都係考慮之列，所以到𠵱家仲未決定。不過其實章子怡呢排好忙，頻頻出席宣傳活動，本周二仲探訪昆明市兒童福利院，根據內地網易娛樂報道，章子怡喺福利院內一直保持笑容，難怪全院上下都讚佢友善，全無架子。</p><p>寸日本無大將</p><p>講開又講，鳳凰衞視最近搞咗個「2006影響世界華人盛典」，章子怡都有份獲提名。日前章子怡接受該台訪問，回應番早前半裸廣告高掛日本街頭事件，章子怡話佢都知好多網民認為輯相好暴露，佢話：「這次回來才知道這件事，我只能一笑而過。這件事沒必要告訴我，所以我覺得有今天成績也好，還是今天這樣一個心態，我覺得挺開心的。」<br> 提到有好多內地觀眾都唔滿意佢扮日本人參演電影《藝伎回憶錄》，章子怡就唔多認同，佢話：「明眼人都會看到，三個優秀中國演員撐起了這麼大的一部全世界主流電影，作為中國人應該感到驕傲。而日本人認為這麼重要的一部作品，在日本卻沒選她們的女演員來演，他們也憤怒。」</p></body></html>