<html><header><meta charset="utf-8"><title>Game壇消息：<br>XBOX360黑色加強版<br>4月尾推出</title></header><body><h1>Game壇消息：<br>XBOX360黑色加強版<br>4月尾推出</h1><p>傳咗好耐嘅黑色版XBOX360終於正式推出，並且命名為「XBOX360Elite」，機身會由原先米白色，轉為黑色，而隨機跟嘅無線手掣亦會襯番機身玩黑色Look。除咗顏色改變，Elite會定位為高階版XB360，最受用家留意，當然係硬碟由20GB升級成120GB，亦會增加HDMI介面及接駁線，代表能支援1080p影像輸出，可惜Elite仍然只係用DVD，想用XB360睇高清影片，用家仍然需要外置HDDVD機。Elite將會4月尾於美國推出，售價約為$3,744（479.99美元）。至於香港幾時會有呢？查問過香港微軟，答案係行貨一定有，但就請大家等吓先喎。記者：許福合</p><p>網址： http://www.xbox.com/en-US/hardware/xbox360elite/default.htm?WT.svl=nav <br> <br> 查詢：XBOX（800964215）</p></body></html>