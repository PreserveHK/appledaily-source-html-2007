<html><header><meta charset="utf-8"><title>有新嘢：<br>DigitalIXUS75新得嚟舊</title></header><body><h1>有新嘢：<br>DigitalIXUS75新得嚟舊</h1><p>買數碼相機講質素之餘，個樣夠唔夠型仔都好重要，講質素同名氣，Canon相信會有唔少Fans，不過講到潮人心目中，CanonDC始終唔多潮，原因並非功能或相片質素唔好，而係近排CanonDC，部部都好似一個模印出來一樣，真係睇得多都有啲厭。最近Canon食住IXUS十周年個勢，推出一部復古版嘅DigitalIXUS75，外形特色係少流線型，多咗角位，最特別仲係鏡頭，鏡頭環部份更分別備有黑銀兩色可供選擇，心水推介梗係選黑版，特別有中古味！講番功能，IXUS75當然有Canon近排勁谷嘅人臉對焦功能，比人強嘅地方係可以為9張人臉對焦，包保影人唔怕鬆郁矇！另外，CCD像素只有710萬，與近排千萬大軍比較，感覺上就有啲落伍，還好功能尚算齊全，有ISOI600、色彩調校、除紅眼、17種場景拍攝模式，加埋最重要係配合個靚價$2,680，仲有咩要求？<br><br>記者：許福合</p><p>Profile</p><p>感光元件：710萬像素CCD<br> 變焦：3倍光學+<br> 4倍數碼<br> 屏幕：3吋<br> ISO：80/100/200/400/800/1600<br> 記憶：SD/SDHC/MMC<br> 電源：鋰電池<br> 體積：91.6×56.8×19.6<br> 重量：130g<br> 查詢：Canon（21752888）</p></body></html>