<html><header><meta charset="utf-8"><title>MCome唔可以上香？</title></header><body><h1>MCome唔可以上香？</h1><p>作為女人，有時覺得好麻煩，好似每月一度嘅M，的確幾困擾，除咗因為嗰幾日特別會身心俱疲、脾氣暴躁外，阿媽仲話嗰幾日唔上得香，記得有次去到葬禮，碰啱MCome，真係唔知上唔上香好！上又話沖犯先人，唔上又好似無乜禮貌咁，究竟MCome時係咪真係唔上得香？據玄學家方海閱表示，喺道教立場嚟講，女人MCome或者大肚婆上香絕對係無問題，百無禁忌。至於有啲人話MCome時特別易撞邪，可能因為嗰段時間身體特別弱，感覺運氣差所致，若果覺得嗰段時間頭頭碰着黑，可能只係你疑神疑鬼！<br><br>記者：區佩嫦</p><p>網址： http://www.discuss.com.hk/viewthread.php?tid=3750307&amp;extra=page%3D4 </p></body></html>