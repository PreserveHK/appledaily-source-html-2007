<html><header><meta charset="utf-8"><title>愛廸終認MelB女</title></header><body><h1>愛廸終認MelB女</h1><p>不認不認還須認，噚日愛廸梅菲（EddieMurphy）透過公關發表聲明，終於承認搞大辣妹MelB個肚，B女Angel係佢嘅親生骨肉，仲話自己好榮幸，會繼續履行做老竇嘅責任。不過愛廸就唔認自己一個崩都冇出，堅稱MelB懷孕時自己有出過錢，亦有畀過養育費。前日MelB俾人見到同愛廸前妻Nicole一齊食飯，唔知愛廸係咪以為兩個舊愛夾計對付佢，所以投降呢？</p></body></html>