<html><header><meta charset="utf-8"><title>10大港女惡行：穿背心現海膽最核突<br></title></header><body><h1>10大港女惡行：穿背心現海膽最核突<br></h1><p>上星期講完惡男有幾難頂，其實惡女都唔少：腌尖腥悶、一日嗌住要瘦身、食飯每碟食少少，身邊男士都覺得麻煩、難頂兼討厭。就算靚過李嘉欣都係咁話，要即時扣分！唔想背上惡女之名，切記避免以下難頂行為，穿小背心記住要剃腋毛呀！<br><br>記者：馬靜兒　<br>攝影：陳盛臣　<br>Model：Peggy&amp;柏豪<br></p><p>TOP1穿背心唔剃毛</p><p>26票<br> 女仔着背心當然養眼，但胳肋底唔剃毛，凸出海膽真係好難頂，女仔個樣幾靚都無用，毫無美感可言。就算唔做激光，10蚊買把剃刀都好方便啫。</p><p>好怕女仔帶兩個海膽出街，最難頂啱啱生出嚟嗰種，睇到對眼拮拮吓。
</p><p>TOP2穿凉鞋唔修甲
</p><p>18票<br> 女仔穿凉鞋露腳趾，本來好性感，但如果腳趾岩岩巉巉，五隻腳趾在鞋內迫到好似住籠屋咁，又唔修剪腳甲，真係會似鳳爪多啲。</p><p>見過有女仔腳趾無修甲，似足侏羅紀的恐龍腳。</p><p>TOP3Check男友電話
</p><p>16票<br> 好多女仔鍾意偷睇電話記錄和SMS，更過份是利用3G追蹤男友行蹤，剝奪對方私人空間。好大鑊！&#13;</p><p>女友曾喺我部電話Set3G追蹤我喺邊，咁同被監視有咩分別？</p><p>TOP4　為幾蚊勁講價
</p><p>14票<br> 女仔精打細算，但如果只為講幾蚊就好無謂，為幾蚊講價講到聲嘶力竭，嘥氣兼嘥時間。&#13;</p><p>死講爛講，講到青筋暴現，無晒儀態都係為咗幾蚊，好難睇。</p><p>TOP5公眾場所喪喊</p><p>10票
</p><p>企喺街度喊，搞到我好似罪人咁，爭在未俾人掟石仔咋！</p><p>TOP6	口臭+臭狐<br> TOP7	搭住車趕化妝<br> TOP8	扮Cutie扮低能<br> TOP9	公眾場所大聲講電話兼爆粗<br> TOP10	食完嘢老馮唔畀錢</p></body></html>