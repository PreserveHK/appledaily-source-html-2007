<html><header><meta charset="utf-8"><title>私家飯堂：<br>胡琳至鮮韃靼牛　舞雙刀手咪掂</title></header><body><h1>私家飯堂：<br>胡琳至鮮韃靼牛　舞雙刀手咪掂</h1><p>凌晨2時，收音機播起胡琳（Bianca）的歌AutumnLeaves，天碟試音級數的婉約聲音在迴盪……很難聯想前幾天她跟靚仔鬼佬廚師Jacques學做Tartare牛肉，雙刀猛剁牛肉餅時的狠勁！「其實我好鍾意煮嘢食，為咗做好菜式，我乜都可以做㗎！」Bianca半開玩笑的回應。聯同另一位外表斯文、內裏為食的讀者Rabo，為學煮好兩味，完全豁出去，Jacques幾乎招架不住！<br><br>記者：廖秀娟　<br>攝影：楊錦文</p><p>公仔麵加蛋求健康</p><p>Bianca在紐約贏得MC歌唱比賽冠軍而入行，事實當年正值她在紐約留學，這個留學生又是在這個時候學會煮幾味，「不過我唔叻㗎！炒條菜心都炒到燒着個鑊；不過我𠵱家就算幾忙，要煮公仔麵都會加炒蛋、番茄之類，健康啲兼好食啲嘛！」所以她知道會與中瑞混血鬼佬廚師一齊煮餸，就好開心，「可以學煮好啲西餐嘛！我到𠵱家都煮得唔好！」<br> Jacques最近陪完蔡瀾逛菜欄，得到蔡瀾盛讚「會讀書又會煮菜」，加上書展出書後人人讚靚仔，紅極一時；Bianca與我們的廚藝高超靚女讀者Rabo，有幸與Jacques切磋廚藝，都非常高興！</p><p>問題美女vs靚仔廚師</p><p>韃靼牛肉</p><p>0hr15min<br> 4人份量<br> <br> 70、80年代，香港很多人吃SteakTartare，不過這十幾年，因為衞生問題，大部份餐廳已不再做SteakTartare。Jacques的餐廳有這道菜，大家都嚷着要他做。吃落鮮甜美味，好想繼續有得吃啊！</p><p>材料</p><p>蛋黃2隻、法式芥末2湯匙、銀魚柳4條、茄汁2茶匙、喼汁1茶匙、Tabasco少許、橄欖油25毫升、干邑30毫升、洋葱1個、續隨子（Caper）50克、小黃瓜50克、番荽4棵、西冷牛排（牛腰部份）600克、胡椒少許</p><p>做法</p><p>1.將蛋黃、茄汁、芥末、喼汁、胡椒、Tabasco、橄欖油和干邑一同拌勻，再加入洋葱碎、續隨子、小黃瓜和銀魚柳拌勻成醬汁備用。<br> <br> 2.牛腰肉抹亁水份，用雙刀人手剁碎。<br> <br> 3.將醬汁與牛肉混合以大匙攪拌。<br> <br> 4.把肉處理好後，放在已置有圓模的碟上，撒上番荽裝飾，即可「開餐」。</p><p>貼士</p><p>必須用質優而新鮮的牛肉，美國西冷是最好選擇。為求新鮮、衞生，盡量雙手不掂牛肉。牛肉一定要手執雙刀剁碎，用碎肉機會將肉的血水連帶擠出，大灘血水將不能補救。</p><p>煎羊扒伴薄荷乳酪</p><p>3hr30min<br> 4人份量<br> <br> 材料：羊扒4件、希臘原味乳酪1公升、薄荷葉50克、蒜茸1湯匙、橄欖油2湯匙<br> <br> 醃料：迷迭香2湯匙、蒜茸1湯匙、鹽/胡椒/芥末醬各少許</p><p>做法</p><p>1.羊扒切開，用刀刮走骨架兩條骨最外邊的肉（此為FrenchCut，令羊扒外形更美觀，客人可用手拿着羊扒食用）；用醃料醃2至3小時。<br> <br> 2.以蒜茸起鑊，大火煎羊扒兩面至肉轉啡色；焗爐預熱至220度，焗羊扒30分鐘，取出待5分鐘。<br> <br> 3.乳酪拌入薄荷葉及蒜茸伴碟，羊扒滴上少許橄欖油即可。</p><p>貼士</p><p>怕羊扒羶就不要煎得太熟，越熟會越羶。</p><p>藍莓煎鵝肝</p><p>0hr30min<br> 4人份量<br> <br> 材料：鵝肝200克、藍莓100克、意大利沙律菜400克、麵粉少許、水200毫升、糖粉20克、肉桂1支、法包4塊</p><p>做法</p><p>1.煲水至滾時加入糖粉煮溶，放入藍莓，待醬汁濃縮至50%至70%或達到濃稠時，用小匙或叉子壓碎果子，保溫。<br> <br> 2.鵝肝分4份，各沾麵粉，每面用大火煎2分鐘。<br> <br> 3.沙律菜分4份，各上碟，碟上放在上法包，再放上熱辣鵝肝，舀上1茶匙醬汁，伴上肉桂便成。</p><p>貼士</p><p>鵝肝不用清洗，只要是法國貨都可以放心。煎前蘸上麵粉或浸牛奶，肝的汁液可封存。</p><p>朱古力軟心蛋糕伴雪糕</p><p>0hr30min<br> 4人份量<br> <br> 材料：牛油260克、專業朱古力260克、糖霜260克、蛋黃90克、雞蛋120克（蛋白和蛋黃）、麵粉120克</p><p>做法</p><p>1.熱溶朱古力，加入牛油清（即把牛油座溶沉澱後的上層牛油）及蛋黃，徹底拌勻備用。<br> <br> 2.預備另一碗，按次混合雞蛋、糖霜和麵粉，慢慢加入朱古力混合物拌勻。<br> <br> 3.把朱古力醬倒入已塗牛油的焗模，放入預熱至200度的焗爐內，按焗模的大小焗12至15分鐘。<br> <br> 4.伴以雪糕，撒上糖霜，放上鮮雜果和薄荷葉作裝飾。</p><p>貼士</p><p>要留意時間，焗過時朱古力醬便不會流出。</p><p>煮好菜方便溝女</p><p>姓名：JacquesKagi（31歲）<br> <br> 威水史：在半島、港麗酒店及馬會做過大廚，在理工大學教過人做廚。<br> <br> 現職：崇光百貨12樓易膳坊餐廳老闆<br> <br> 作為半個瑞士人，家族與酒店及飲食界淵源甚深，半島Gaddi's、文華扒房的廚房都是他童年的樂園。Jacques話煮得一手好菜方便「溝女」，更滿意過往的「成績」，現任女友是劉德華契女鄧肇欣。他今年書展亦出版第一本自己的食譜，成績滿意。</p><p>廚藝指導：<br> 易膳坊總廚JacquesKagi　<br> 場地提供：易膳坊（28314866）<br> 胡琳髮型：EdmondLeung（PrivateiSalonIFC）</p><p>買定料：關心妍　明日同你煮餸<br>海鮮意大利麵</p><p>意大利麵280克、鮮帶子/淡水螯蝦各8隻、青口/蜆各12隻、蝦16隻、黑胡椒粒2克、番荽50克、車厘茄100克
</p><p>意大利巴馬火腿配香瓜
</p><p>巴馬火腿（ParmaHam）100克、哈密瓜300克</p><p>意大利香草醬闊條麵
</p><p>闊條麵280克、松子30克、羅勒葉（BasilLeaves）300克、橄欖油150毫升、巴瑪芝士（ParmesanCheese）150克</p><p>忌廉軟凍配朱古力醬汁</p><p>鮮忌廉500克、檸檬皮（黃色部份）1個、朱古力200克、牛奶100毫升、魚膠片4塊、呍呢拿香草1支</p><p>呍呢拿真身似柴枝，香味比普通香油優勝得多，只要把豆莢剖開，將內裏的黑籽連豆莢加入牛奶或忌廉同煮便會發出呍呢拿香味。</p></body></html>