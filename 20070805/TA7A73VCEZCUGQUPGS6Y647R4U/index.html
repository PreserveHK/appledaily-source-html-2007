<html><header><meta charset="utf-8"><title>7大精警SloganTee<br>我件Tee有嘢講</title></header><body><h1>7大精警SloganTee<br>我件Tee有嘢講</h1><p>想表達思想，有人去絕食抗議遊行示威。不過講多無謂，潮人就當然用番最潮嘅方法，簡短一句精警說話印上身着件衫周街走，做埋流動Banner，就可以講明態度，難怪SloganTee/MessageTee呢期大熱。今日即刻熱數今期至熱8大SloganTee，睇吓你着緊嗰件排第幾位。<br><br>記者：葉雪芯　攝影：譚盈傑<br>Model：Yuki</p><p>第一位：HouseofHolland<br>抵死掀熱潮</p><p>英國新進品牌HouseofHolland由設計師HenryHolland擔大旗，以抵死又押韻的標語贏盡歡心，不少人都喜愛Tee的Cutting夠大件，夠晒Free，配搭多。最頂癮係標語夭心夭肺，當中攞咗唔少時裝大師們來玩，而呢句「WhoneedsclothesjustwearthekickHOHS」就自誇一下，難怪連時裝設計師Celia都愛死佢！（已斷市，網上約價$700）</p><p>第二位：D-mopJamTeeProject<br>熱炒一倍</p><p>D-mop兩個月前推出的JamTeeProject，搵來不少設計名人撐場，當中以Wyman同黎堅惠兩位最受歡迎，家陣賣到斷晒市不特止，網上仲炒到㷫烚烚，由原價$198，炒到$400都仲有人Bid，當中尤以Wyman的MaleKateMoss最搶手。（已斷市，網上炒價約$400）</p><p>第三位：agn囗sb<br>法國生活態度</p><p>agn囗sb.有態度就出晒名，所以出呢啲咁有態度嘅MessageTee，佢一定榜上有名，仲一定係排前列位置。雖然心口前面句說話係法文你未必睇得明，不過着件法文衫上身，唔少人都覺得即刻型咗十倍。連時裝設計師鄧達智、陳綺貞都撐，你就知佢有幾堅。</p><p>鄧達智：「agn囗sb.真係有生活態度的品牌，每句話都有鮮明意思，仲包含生活上各樣範疇，Lifestyle、政治、音樂、食物都有，咁先算係全面嘅型。」</p><p>第四位：VivienneWestwood<br>大鬧美國</p><p>又係英國品牌。VivienneWestwood多得西太后坐鎮，繼續玩嘢。不嬲都唔怕玩得癲，今次出SloganTee，甚有政治意味，鬧美國，講埋粗口都仲得。（已斷市）</p><p>第五位：TopShop<br>扮80年代</p><p>又係英國品牌，近期TopShop熱爆，同完KateMoss合作，火速成為潮界HotBrand。佢出啲Slogan雖然唔及以上品牌咁好炒，不過Cutting取勝，款亦多，Slogan夠簡單，訊息強烈又無傷大雅。（已斷市）</p><p>第六位：Giordano<br>對自己忠誠</p><p>本地平價品牌，咪以為佢無學習能力，其實不知跟得幾貼，出嘅款式同字款亦跟足各位HouseofHolland，Slogan意思唔難明，最Hit都算係呢句「BeHonestToYourself」。做人，對自己忠誠好緊要，件衫話畀你知，你呃到人，都呃唔到自己，請忠於你自己，亦誠實地面對。唔知你喺街見到人哋着住呢件衫，會唔會有啲心虛先？</p><p>第七位：Stussy<br>板仔要學嘢</p><p>街牌大阿哥，佢有佢態度，仲不嬲都表達得不遺餘力。今次一改佢玩Graffiti嘅風格，用「Knowledgeisking」講畀大家聽，佢哋唔係一班死𡃁仔無知識，仲順便教埋真係無知識嘅人知道，知識可以改變命運，咪成日淨係掛住踩板，增加一下自己嘅內涵至得㗎！</p><p>店舖查詢：</p><p>a/Giordano（29237445）<br> <br> b/銅鑼灣銀座商場49號舖<br> <br> c/Crossover（23819228）<br> 旺角亞皆老街先達廣場二樓S52號舖<br> <br> d/Base銅鑼灣銀座商場8號舖<br> <br> e/Tactual銅鑼灣銀座37號舖<br> <br> f/agn囗sb.（25766784）<br> 銅鑼灣StyleHouse101-103舖</p><p>同場加送4大跟風SloganTee</p><p>「NewyorkIloveyoubutyou'rebringingmedown」對紐約又愛又恨。同好多香港對香港又愛又恨一樣。$220/e</p><p>「Sexywomensmokescigar,worldends」女人食煙，原來唔係有型咗，係導致世界末日的原因之一。$220/e</p><p>「Lifeisunpredictable，giveblood.」連埋圖案，認真抵死。着住去捐血最啱！不過人生在世，真係有好多嘢估計唔到，如果幫到人，就盡量幫啦！$200/d</p><p>「Don'tSmokingPlease!!」簡單，直接。咪食咁多煙啦！着住件衫喺啲煙鏟面前行來行去最啱。$190/b</p></body></html>