<html><header><meta charset="utf-8"><title>王君馨轉Channel撐張嘉兒</title></header><body><h1>王君馨轉Channel撐張嘉兒</h1><p>應屆港姐張嘉兒、王君馨及周美欣前晚出席於君悅酒店舉行的「海外學生仁濟夜2007」舞會，在場記者繼續圍繞外間指張嘉兒是歷屆港姐最醜的話題向她發問，最近就連日本傳媒也狠批她貌醜，張嘉兒淡定地回應說：「我唔介意，未來我會做好香港小姐嘅本份。」</p><p>戴月娥寫信支持</p><p>早前張嘉兒在商台的電台節目上為此哭過，她解釋說：「嗰次喊係因為好感動，身邊有咁多人支持我，總之未來我會樂觀面對，公司最近仲畀咗一封信我，係80年港姐冠軍戴月娥寫畀我嘅支持信，我睇完好感動。」<br> 在記者訪問張嘉兒期間，王君馨及周美欣見記者這樣「圍攻」她，不知兩人是以為沒有人留意她們，還是認為記者不懂聽英語，她們竟「轉channel」以英語對答說，意譯如下：「點解記者會問啲咁嘅問題？我哋應該點算好？唔，梗係支持嘉兒啦。」<br> 採訪：羅慧敏<br> 攝影：仇志德&#13;</p></body></html>