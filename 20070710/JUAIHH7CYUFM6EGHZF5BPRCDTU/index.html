<html><header><meta charset="utf-8"><title>阿佘坐馬車嚇親　想買豪宅定驚</title></header><body><h1>阿佘坐馬車嚇親　想買豪宅定驚</h1><p>無綫新劇《歲月風雲》在內地播出後被指收視欠佳，昨日劇中演員再次展開大型戶外宣傳，宣萱、佘詩曼和胡杏兒三美獲安排乘坐馬車現身，但兩頭馬出場前互踢，嚇得坐在馬車上的阿佘心驚膽跳，驚魂甫定的她還表示想買樓收租。</p><p>由無綫多位小生花旦演出的重頭劇集《歲月風雲》安排於下周一（16日）推出，宣傳攻勢浪接浪，昨日眾演員到大埔比華利山別墅出席宣傳活動，各人分別乘坐名貴勞斯萊斯進場，苗僑偉（三哥）與梁靖琪雖然曾傳緋聞，昨日不避嫌手拖手亮相，還同樣穿上白色裝束。<br> 阿佘表示坐馬車出場既隆重又好玩，但可能天氣炎熱，馬匹出場前互踢腳部，後來得練馬師控制場面才平靜下來。阿佘駕臨豪宅即想起買樓大計，她直言現時有兩層物業，認為買樓是穩陣投資，希望將來可以做包租婆。</p><p>林峯否認卸膊</p><p>《歲》劇在內地率先播映，有指因收視欠佳，早前林峯即卸膊否認是男主角之一，他昨日解釋說：「當時位記者冇問過我有關收視問題，只係話我戲份重又擔正，覺得點？我就答唔係我一個主角，仲有松哥（劉松仁）、三哥佢哋，我上網睇過《歲》劇收視，係全國頭三位㗎。」</p><p>宣萱堅守娘家</p><p>另一方面，早前宣萱過檔亞視之說傳得鬧哄哄，昨日她極力否認跳槽消息，她說：「冇咁嘅事，只係有人問過我經理人，我幾時約滿，我同無綫舊年10月簽咗兩年約，𠵱家喺內地拍緊套劇《生命有明天》，同過往合作形式一樣，無綫會有優先購買權，公司亦知道呢件事，相信呢啲消息係造勢啫。」<br> 採訪：卓寶花<br> 攝影：陳俊強</p></body></html>