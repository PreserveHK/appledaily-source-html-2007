<html><header><meta charset="utf-8"><title>潮流：<br>歇斯　減，抵你　買</title></header><body><h1>潮流：<br>歇斯　減，抵你　買</h1><p>女人見到有平嘢，會不計成本不停掃貨。不過發呢種癲，唔係女人專利。潮舖fink結束營業，將大量嘅男裝，包括HystericGlamour、Hare、WhiteNoise等等拎出嚟勁減狂減，最平唔使三折，見到呢啲價錢，又點會唔歇斯底里？<br><br>記者：葉雪芯　攝影：陳陶鈞、伍慶泉<br>Model：Gary@puremodel</p><p>趕住交吉</p><p>一向賣開日本潮物嘅fink，由於租約期滿，要於限期內交吉，老闆Anson決定在結束營業之前清晒啲貨：「收檔之前，無謂留低啲貨啦，不如平啲賣埋出去，益吓街坊又好，執番個本都好過，搬嘢都搬少啲。」今次開倉勁減嘅，絕對唔係流料，貨品種類主要係男裝，牌子包括有「日本DiorHomme」之稱、專玩窄身嘅日牌Hare、HystericGlamour男裝LineHG、近年HystericGlamour最注目的別注版系列AndyWarholbyHystericGlamour、歐洲潮牌WhiteNoiseLondon等。</p><p>半價買HG×Warhol</p><p>AndyWarholbyHystericGlamour於去年尾正式推出，當時六本木山店排滿人龍，可見這個系列幾受歡迎！AndyWarhol是PopArt（普普藝術）大師，最耍家是玩絲網，以藝術手法「惡搞」流行文化（你亦可以話佢用流行文化元素來惡搞藝壇），將生活上每日看到的商業設計化成藝術品，打破了設計與藝術的界線。而HystericGlamour幕後設計總監北村信彥（NobuhikoKitamura）深受60's、70's年代美國文化影響，喜歡利用黑白元素做Tee，經佢操刀，使此系列推出後大受歡迎。本來過千一件的交叉Tee，今次三折都唔使，正係Fans入貨好時機。</p><p>平民版DiorHomme亦半價</p><p>被潮界預言未來十年最Hit嘅「窄身風潮」由DiorHomme首先吹起。不過下下數千元一件，唔係個個買得起。日牌Hare就成為出色的代替品，皆因用平民價便可享受High-end剪裁，兼有驚喜PhotoPrintTee。Hare本身已經係廉價Highend潮牌，𠵱家再減！此外亦可用五折價錢買到本港少有潮舖有售嘅新晉歐洲潮牌WhiteNoiseLondon，連飛過去入貨嘅機票錢都慳番，有幾抵，條數自己計。</p><p>女仔七折買mercibeaucoup,</p><p>除了以上兩大潮牌坐鎮今次開倉，仲有少量牛仔褲、女裝品牌如mercibeaucoup,及Accessories，通通勁減，總之務求要清貨清貨清貨！</p><p>減價期：即日起至7月19日<br> fink（27714441）<br> 旺角潮流特區B14-15</p></body></html>