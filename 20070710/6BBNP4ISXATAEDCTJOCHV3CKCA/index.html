<html><header><meta charset="utf-8"><title>《變形金剛》解構（之三）：至型格軍師</title></header><body><h1>《變形金剛》解構（之三）：至型格軍師</h1><p>鍾意《變形金剛》嘅人多數係爵士Fans，事關爵士既聰明、冷靜，而且擁有近乎完美嘅記憶力，既係博派軍事第二指揮官（SecondinCommand），亦係柯柏文嘅左右手。試問有邊個人唔想擁有呢啲優點，男仔嘅話肯定贏盡女孩子歡心啦！電影中爵士嘅武器係盾同劍，同埋一把鑲嵌喺盾度嘅格林機關槍（Shield-MountedGatlingMachineGun），勁型！</p><p>機械人都玩Yo
</p><p>原著入面嘅爵士係一部超級跑車Porsche935Turbo，但係由於電影由通用汽車贊助，加上導師賦予爵士一種搖滾前衞嘅性格，所以就採用充滿金屬味道嘅PontiacSolstice作為電影真身。問心，我自己覺得咁多個角色入面，爵士係最型嗰個，行出嚟好有時代感，加上佢仲識得上網兼學到滿口潮流用語，令大家產生一種認同感。至於真身跑車Solstice於2002年以概念車闖入北美市場，即受年輕人追捧，事關外形前衞兼擁有流線型線條，跑格亦媲美波子，但價錢卻比波子平得多，對大部份年輕人嚟講都負擔得到。導演亦以Solstice變身爵士代表時下嘅HipHop嘅社會形態，與時並進。</p><p>相關網址： http://en.wikipedia.org/wiki/Jazz_%28Transformers%29 </p><p>角色Profile</p><p>原著真身：Porsche935Turbo<br> 電影真身：PontiacSolstice<br> 規格：2.4升Ecotec直4引擎、5前速手波，前置引擎後輪驅動；四輪獨立SLA懸掛系統、最大馬力輸出177hp/6,600rpm及最大扭力24.9kgm/4,800rpm、EagleRSA跑胎</p><p>記者：梁美甜　鳴謝：洲立影片</p></body></html>