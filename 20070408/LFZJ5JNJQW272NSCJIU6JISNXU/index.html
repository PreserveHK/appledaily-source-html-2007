<html><header><meta charset="utf-8"><title>10大貴得無謂Gadgets：<br>$14,000,000手機　120卡鑽石140克黃金&#13;</title></header><body><h1>10大貴得無謂Gadgets：<br>$14,000,000手機　120卡鑽石140克黃金&#13;</h1><p>你部電話有幾貴？點貴都唔夠呢部：$14,000,000。這個10大Gadgets，不是夠貴就入選，除了貴，最重要是「無謂」。我們「無謂」的定義是指整個使用過程中，價值和功能相反，簡單講係貴得無謂。我們估計，買家多是中東酋長或國產暴發戶，有閒錢的話，我也會買，目的不是證明我有多少錢，而是我視錢財如糞土，1,000萬買個電話用，濕濕碎。<br>記者：伍旋卓</p><p>No.1　GoldvishDeLeNuit手機<br>約$14,000,000</p><p>電話潮流越細越好，但DeLeNuit正好相反，它要大，因為機身不夠大，又怎可以鑲入120卡鑽石和140克黃金呢。DeLeNuit只有MP3、藍芽、2GB記憶體、收音機、數碼相機等，要鬥功能和體積，2千蚊手機一定贏晒佢。不過DeLeNuit最勁是鑲滿H級或以上鑽石，電話尖頭尖尾設計，為的根本是鑲嵌多一點鑽石和黃金，廠方未有公布電話上有多少粒鑽石，我們憑相片數過，超過1,000粒。<br> www.goldvish.com</p><p>No.2　TrekStoriBeat全金MP3<br>約$182,000</p><p>iBeatMP3賣18萬，咁貴唔係因為靚聲，而係全個機身用18K金製造，再加63粒鑽石圍邊，總重量係1卡。老實，18萬買嚿18K金同1卡碎鑽，真係唔多值。所以TrekStor都話iBeat最出色係有個FM收音機，俾佢吹脹。<br> www.trekstor.de</p><p>No.3　VertuSignatureDiamond鉑金手機<br>約＄286,300</p><p>國內人最喜歡是買鉑金，小小鉑金戒指售價達4千元。Vertu電話除鉑金殼，收音位有粒1.4卡鑽石。手持20多萬的手機當然好俗氣，但我會刻首唐詩在機背取代刻名，變成大文豪，有型與俗氣，一線之差。<br> www.vertu.com</p><p>No.4　SwissSupply實心金Gameboy<br>約$182,000</p><p>第一代Gameboy，$50都唔值，攞出街一定笑死人，但攞GoldGameboy，邊個敢笑？機殼都係實心18K金，唔係鍍層金，好重手㗎，玩１０分鐘包手軟。大嗱嗱18萬喎，攞出街都腳軟呀。<br> www.swisssupply.com&#13;</p><p>No.5　Tulip鑲鑽電腦E-Go<br>約$2,380,000</p><p>賣230萬，應該可Hack入國防部，錯，E-Go好普通，但用Surgical鑲鑽，連Logo都係鑽石。<br> www.ego-lifestyle.com</p><p>No.6　PatSayNow矜貴滑鼠<br>約$173,600</p><p>如果我買咗呢隻滑鼠，你咪使旨意摸吓佢，因為鼠背上有59粒鑽石，中間嗰粒仲有0.5卡。全隻滑鼠都係用18K金製造，你可以再豪啲，可以用鉑金或黃金，價錢當然再貴幾倍喇。<br> www.pat-says-nows.com</p><p>No.7　KodakV750最貴鑽石DC<br>約$140,000</p><p>普通V750賣$2,500，但加75粒鑽石，價錢升至14萬，如以鑽石價錢去計，V750用料係10大Gadgets中最貴，明查之下，鑽石係Kwiat出品。Kwiat源自1907年，荷李活明星嘅專門店。<br> www.kodak.com</p><p>No.8　最貴諾記8800SiroccoDimaond<br>約$46,200</p><p>Sirocco係最貴諾基亞8800，Sayn用18K金機殼、鑽石Logo，你要幾多個鑽石皇冠都得，每個Logo約$8,400。Sayn鑽石唔差㗎，Logo有30粒鑽，重0.42卡，每個$8,400，合理。<br> www.sayndesign.de</p><p>No.9　金之儍瓜MinoxDC1011<br>約$11,900</p><p>Minox儍瓜機市場好細，廠方再玩獨特，全金機殼DC1011希望可以打入美國HipHop市場。$11,900唔係太貴，但金殼好滑溜，唔加鑽石增加磨擦，跌落地點算好。<br> www.minox-web.de</p><p>No.10　Bang&amp;Olufsen齋玩設計<br>約$140,000</p><p>唯一無金無鑽而入選嘅產品，雖然呢套揚聲器用AcousticLens聲音技術，唔使6隻喇叭就令屋企每一角落有THX嘅效果，但音質未及14萬。<br> www.bang-olufsen.com</p></body></html>