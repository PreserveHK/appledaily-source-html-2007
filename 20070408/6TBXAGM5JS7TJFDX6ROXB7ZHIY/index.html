<html><header><meta charset="utf-8"><title>關仁隱事：名媛為愛失親情 - 關仁</title></header><body><h1>關仁隱事：名媛為愛失親情 - 關仁</h1><p>社交界名媛原本同富豪係幾好，後來因為佢鍾意咗另外一個後生仔，所以佢同富豪玩完，不過名媛媽咪唔多鍾意個女同富豪分手，因為富豪對佢哋一家人好照顧，對老人家又細心，可惜名媛已經移情別戀，真係唔想食回頭草，兩母女先至為呢啲事嗌交。<br> 但嘈歸嘈，最終男女私情嘅嘢，做媽咪嘅都理唔到咁多，正所謂女大女世界，做媽咪嘅激氣都冇計。其實名媛激到媽咪咁嬲，佢都好後悔，因為佢兩母女一直感情好好，名媛亦係孝順女，只不過感情嘅事，想自己話事啫！<br> Textby關仁</p></body></html>