<html><header><meta charset="utf-8"><title>話你知：惡搞系列長拍長有</title></header><body><h1>話你知：惡搞系列長拍長有</h1><p>《搞乜鬼》系列由00年開始，差唔多一年一部，最初就係以驚嚇片為目標，後來不斷加入新元素，連愛情片都玩埋，𠵱家就一次過同大家重溫呢個最搞鬼反智嘅系列電影！</p><p>搞乜鬼奪命雜作<br>（ScaryMovie）2000</p><p>創《搞乜鬼》惡搞系列先河，玩盡《奪命狂呼》（Scream）等青春驚嚇片，有份編劇及演出嘅黑人笑匠兄弟WayansBrothers亦因而大紅。</p><p>又搞乜鬼奪命雜作<br>（ScaryMovie2）2001</p><p>由首集原班人馬上陣，但好明顯係食住條水，臨急抱佛腳之作，敗筆在於玩嘅戲唔夠出名，笑料亦爛到無倫，可以話係全個系列中最悶棍嘅一集。</p><p>搞乜鬼奪命雜作3<br>（ScaryMovie3）2003</p><p>換上拍過《白頭神探》（NakedGun）系列嘅荷李活惡搞祖師爺DavidZucker執導，成齣戲即刻生晒，亦唔拘泥於淨玩恐怖片，連米高積遜（MichaelJackson）同《八里公路》（8Mile）都俾佢玩埋。</p><p>搞乜鬼終極奪命雜作<br>（ScaryMovie4）2006</p><p>繼續由DavidZucker操刀，除咗玩《恐懼鬥室》（Saw）同《不死咒怨》（TheGrudge），就連湯告魯斯（TomCruise）上電視跳梳化都照玩，由於票房大收，08年有第5集上映。</p><p>搞乜鬼愛情爛片王<br>（DateMovie）2006</p><p>由《搞乜鬼》兩位編劇開創嘅新系列，專門惡搞愛情喜劇片，片中所玩嘅戲超過50齣，但笑料方面同樣係重量不重質。可能見反應麻麻，唔見有聲氣會繼續拍落去。</p></body></html>