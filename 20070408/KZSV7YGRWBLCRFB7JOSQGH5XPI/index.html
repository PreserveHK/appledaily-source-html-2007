<html><header><meta charset="utf-8"><title>BenQA52E　$5,999平玩《Vista》</title></header><body><h1>BenQA52E　$5,999平玩《Vista》</h1><p>見到人哋部新《Vista》Notebook畫面好靚，心思思想整番部？如果你係因為怕《Vista》機太貴而未敢入貨，BenQ最新推出JoybookA52E筆記簿電腦，就會一洗你呢種舊觀念！<br>經A52E享用《Vista》，其實Budget都唔使花好多，用上15.4"寬屏幕，價錢亦只係講緊$5,999，相比時下一般名牌子機，下下過萬蚊等閒，對於一心要晉身成為《Vista》用家嘅人，實在相當經濟。配合《Vista》力Sale靚畫面，A52E用上嘅靚芒亦係襯到絕，可以達到200流明顯示，色彩同層次都特別鮮明，無論身處室內室外，都有具質素畫面。<br>而《Vista》另一賣點係提升遊戲性能，A52E亦配合用上ATiRadeonXpress200M顯示卡，影像能力及表現能符合《Vista》要求，雖然其他規格唔叫得上最頂班，不過配得上《Vista》仍有一定實力，使用Celeron-M430處理器，配512MBDDRII及80GB硬碟，都叫夠用喇！<br><br>記者：許福合</p><p>Profile
</p><p>處理器：CeleronM430<br> 記憶體：512MBDDRII<br> 顯示卡：ATiRadeonXpress200M<br> 硬碟：80GB<br> 屏幕：15.4"WXGA<br> 體積：362×260×30.5mm<br> 重量：2.3kg<br> 查詢：BenQ（23306929）&#13;</p></body></html>