<html><header><meta charset="utf-8"><title>是日upload：最強防盜米芝蓮單車</title></header><body><h1>是日upload：最強防盜米芝蓮單車</h1><p>盜賊猖獗，如何確保單車不會被偷呢？網友keung近日在「鐵騎會館」論壇張貼出一張題為「可能係世界上防盜至高至勁的單車」相片，只見單車的前轆後轆及車中間的腳踏位，全部鎖上紅、藍或紫色的單車鎖，數十個鎖，幾乎將車轆都掩蓋了，難怪有網友稱：「睇到眼都花埋」，另有網友冠以「米芝蓮單車」的美名。<br> 「要偷呢架車，真係有排搞啦！」除了防盜的功能外，最多網友關注的，是這架米芝蓮單車所帶來的不便。「使唔使呀？架單車有寶咩？」Jacky說：「咁佢不如將架車放入屋好過啦。」另一些網友則稱：「唔知要帶幾多條鎖匙先得呢？」</p></body></html>