<html><header><meta charset="utf-8"><title>外娛拼盤<br>中島美嘉笑住開騷</title></header><body><h1>外娛拼盤<br>中島美嘉笑住開騷</h1><p>啱啱喺上月推出咗第四張大碟《YES》嘅日本女歌手中島美嘉，相隔兩年舉行嘅全國巡迴演唱會，前日喺千葉正式開鑼。赤腳上陣嘅美嘉，喺1,400名fans面前獻唱咗《看不見的星星》、《雪之華》等20首大熱歌曲。自稱有少少緊張嘅美嘉，難得喺台上同fans講笑，話如果佢唱錯歌詞要大家多多包涵。</p></body></html>