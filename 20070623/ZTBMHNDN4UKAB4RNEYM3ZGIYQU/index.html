<html><header><meta charset="utf-8"><title>7月份旺角TOP13貴舖<br>TOP1月租$160,000<br>賣26,666串魚蛋冚舖租</title></header><body><h1>7月份旺角TOP13貴舖<br>TOP1月租$160,000<br>賣26,666串魚蛋冚舖租</h1><p>近來旺角舖租成交價達$160,000，仲係間魚蛋小食！保守估計，若每人消費$6買魚蛋，每月要賣26,666串才可平衡租金，連埋每月100斤魚蛋成本（約$1,500）和水、電（約$10,000），由第28,584串魚蛋開始先賺每月第一個$6，勁！<br>記者：劉昱蘭<br>攝影：陳偉強<br>部份資料提供：美聯物業<br></p><p>TOP1西洋菜南街14-24號地下A1</p><p>月租約$160,000<br> 面積︰約200平方呎<br> 平均呎價︰約$800<br> 現租客︰津味小食<br> <br> </p><p>Top2西洋菜南街5-19號地下B</p><p>月租約$180,000<br> 面積︰約240平方呎<br> 平均呎價︰約$750<br> 現租客︰ELMERINGO（錶舖）<br> Cover租金（不計成本）：手錶平均賣$2,000一隻，每月要有約90宗成交，一日做3個客。&#13;</p><p>Top3亞皆老街67-69號</p><p>月租約$980,000<br> 面積︰約1,600平方呎<br> 平均呎價︰約$613<br> 現租客︰鱷魚恤<br> Cover租金（不計成本）：若每人消費$300買衫褲等，每月要有約3,200宗成交，一日做約100個客。</p><p>Top4通菜街56-58號地下</p><p>月租約$650,000<br> 面積︰約1,100平方呎<br> 平均呎價︰約$590<br> 現租客︰悅榕莊（卓悅）<br> Cover租金（不計成本）：若每人消費$500扮靚，每月要有約1,300宗成交，一日做約40個客。</p><p>Top5西洋菜南街34號</p><p>月租約$280,000<br> 面積︰約500平方呎<br> 平均呎價︰約$560<br> 現租客︰Testantin（意大利時裝）<br> Cover租金（不計成本）：若每人消費$600買衫褲，每月要有約470宗成交，一日做約16個客。</p><p>Top6通菜街63-65號地下A及B舖</p><p>月租約$650,000<br> 面積︰約1,160平方呎<br> 平均呎價︰約$560<br> 現租客︰7-11及卓悅<br> Cover租金（不計成本）：7-11客人平均每人消費$30，一日要有360個，卓悅客人若消費$200，一日要有55個客。</p><p>Top7西洋菜南街38-40號</p><p>月租約$1,000,000<br> 面積︰約2,000平方呎<br> 平均呎價︰約$500<br> 現租客︰GIORDANO<br> Cover租金（不計成本）：若每人消費$250買衫褲，每月要有約4,000宗成交，一日做約130個客，有名氣就無難度。</p><p>Top8西洋菜南街1A-1K號6號單位</p><p>月租約$150,000<br> 面積︰約300平方呎<br> 平均呎價︰約$500<br> 現租客︰米蘭站<br> Cover租金（不計成本）：若每人消費$5,000買袋，每月要有30宗成交，不過相對貨物嘅成本好高。</p><p>Top9西洋菜南街36號</p><p>月租約$360,000<br> 面積︰約800平方呎<br> 平均呎價︰約$450<br> 現租客︰眼鏡88<br> Cover租金（不計成本）：若每人消費$600買眼鏡，每月要有600宗成交，一日要有20個客，旺區都好易做到。</p><p>Top10西洋菜南街4號B及C舖</p><p>月租約$500,000<br> 面積︰約1,168平方呎<br> 平均呎價︰約$428<br> 現租客︰EYECHANNEL及時間廊<br> Cover租金（不計成本）：EYECHANNEL要一日有17個客。時間廊若每人消費$800買錶，每日10個客就得。</p><p>Top11豉油街60-104號</p><p>月租約$83,000<br> 面積︰約300平方呎<br> 平均呎價︰約$277<br> 現租客︰LOTTO（運動用品）<br> Cover租金（不計成本）：若客人平均每人消費$300買波衫等，每月要有約280宗成交，一日做10個客就圍到皮，貴租都抵。</p><p>Top12彌敦道580G-580K號</p><p>月租約$550,000<br> 面積︰約2,565平方呎<br> 平均呎價︰約$212<br> 現租客︰六福珠寶<br> Cover租金（不計成本）：若客人平均每人消費$1,000買珠寶，每月要有550宗成交，一日要有約18個客，淨做自由行都唔止。</p><p>Top13彌敦道610號地下及地庫3B-C號舖</p><p>月租約$1,200,000<br> 面積︰約8,468平方呎<br> 平均呎價︰約$142<br> 現租客︰SaSa<br> Cover租金（不計成本）：若每人消費$200，一個月要做約6,000宗成交，一日要200個客。</p><p>Billboard醒你TOP9開舖貼士</p><p>TOP1魚蛋分3級，1斤約$15至$50不等，貴價都有次貨，要行多幾間批發場，頭兩個月未必平衡收支，而津味賣緊嘅係最細粒嗰級嘅魚蛋。</p><p>TOP2雞翼響7月起價，$300一箱升到$400，唔好賣雞翼。</p><p>TOP3大Size魚蛋有粒乒乓波咁大，用嚟炸做炸魚蛋。</p><p>TOP4賣炸嘢要申請多一個熟食牌，增加咗成本。</p><p>TOP5魷魚開始少人食，因為怕膽固醇。</p><p>TOP6魚肉燒賣最多人捧場，豬肉燒賣又貴又冇人食。</p><p>TOP7搞個加工製造食物熟食牌要一年半載，食環署同消防處都要Check一段時間，啲牌亦細分成好多種，要有耐性等吓先得。<br> <br> TOP8有錢嘅可以搵啲熟晒啲建築系統嘅裝修公司幫你搞，但最少50萬。<br> <br> TOP9只有旺角做得住，熟食靠人多，仲要年輕人，西洋菜南街有地利，銅鑼灣掃街風氣唔夠旺。</p></body></html>