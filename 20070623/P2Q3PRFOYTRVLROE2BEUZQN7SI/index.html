<html><header><meta charset="utf-8"><title>相士批40歲暴肥<br>樂基兒祈黎明愛到中年</title></header><body><h1>相士批40歲暴肥<br>樂基兒祈黎明愛到中年</h1><p>「黎明嫂」樂基兒前晚為鞋店行騷，經驗豐富的她穿短裙蹺腳騷美腿時，不慎露底，真空上陣又凸點，認真老貓燒鬚！現才26歲的樂基兒指相士批她40歲會暴肥，希望屆時已54歲的男友黎明不要介意。</p><p>專賣荷李活女星珍妮花洛庇絲（JenniferLopez）、BetseyJohnson品牌鞋袋的配飾店SoleTown，前晚在銅鑼灣開幕，請來名模樂基兒、CaraG.及多位洋模穿上貼身背心裙行騷。樂基兒以白色超短裙上陣，坐低騷美腿時不慎春光乍洩，認真失策。</p><p>忘戴冇帶Bra</p><p>樂基兒事後接受訪問時表示真空上陣，她說：「係呀，所以今日好平囉！因為我唔記得戴一個冇帶嘅bra嚟，咪冇得用囉。」問她可知自己透點兼凸點？她說：「我知，我成日都係咁，做嘢啫，唔介意，慣咗喇。」男友黎明可會介意？她甜笑說：「佢開始習慣，佢唔係好concern呢啲嘢。」<br> 樂基兒謂黎明沒投訴她着衫少，問她可有被男友讚身材好？她說：「佢冇讚我，可能因為我成日食嘢，所以肚腩大囉，其實我唔知男人對女人身材點睇，希望佢唔介意啦，相士話我40歲後會好肥，希望佢到時唔好介意。」相士有否透露她的婚期？樂基兒說：「我未有計劃，sofar佢都係我partner、我男友，唔知會唔會結婚。」</p><p>官恩娜扭波</p><p>女人愛鞋，懷孕四個半月的歐陽妙芝、「四洲太子女」戴凱欣等都有捧場，關心妍及官恩娜更不約而同表示指自己個子嬌小，愛穿高跟鞋，更因此着到腰痛及仆倒傷腳。官恩娜見現場有小丑扭氣球，她即席露兩手扭出一隻小狗，但她怕尷尬，拒絕吹長條形氣球。<br> 採訪：JessicaNgan<br> 攝影：EdwardChou</p></body></html>