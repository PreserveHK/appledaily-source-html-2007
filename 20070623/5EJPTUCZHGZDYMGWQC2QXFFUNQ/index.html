<html><header><meta charset="utf-8"><title>小春愛采兒　婉婉寄祝福<br>孫耀威「唔再思前戀後」</title></header><body><h1>小春愛采兒　婉婉寄祝福<br>孫耀威「唔再思前戀後」</h1><p>應采兒被本報發現翻啅陳小春，於大前日跟隨男方返家過夜，甜蜜慶祝24歲生日。適逢應采兒與小春的過氣情人、孫耀威（Eric）及車婉婉前晚也相約短敍，開心互餵「當紅炸子雞」，婉婉大讚Eric唱情歌最好聽，並祝福舊愛戀情。</p><p>孫耀威新碟《SOFARSO...CLOSE》推出五日即有過萬張銷量，並已翻單兩次，該碟於HMV銷量榜暫排第二位，他前晚即相請好友車婉婉及關楚耀，於婉婉母親在灣仔開設的車氏粵菜館慶功。<br> 婉婉看過Eric點的菜單後緊張地說：「梗係要叫當紅炸子雞啦，襯你嘛！」還送了一支JohnnieWalker的BlueLabel威士忌給Eric。&#13;</p><p>拒代測感情運</p><p>眾人邊吃邊開心聊天，當時應采兒與小春的戀聞尚未曝光，Eric與婉婉得知此消息均一臉驚訝，問婉婉有何看法，她說：「吓！又關我事？如果係真，我梗係祝福佢哋啦。」會否為小春及應采兒以塔羅牌占卜感情運？婉婉笑說：「我唔係亂咁揭牌，除非佢哋叫到啦。」<br> Eric則說：「我同小春識咗好耐，同應采兒又幾好朋友，如果係真，都會祝福佢哋，唔係咪當笑話聽囉。」他又拿自己的新歌來開玩笑說：「唉，撞正我出碟，我要《自愛》呀，專心工作，唔再《思前戀後》。」</p><p>自封太上監製</p><p>Eric笑謂很感謝婉婉當初找他回港合唱《再見亦是戀人》，他謂：「我要分一半功勞畀佢。」婉婉也自封為Eric新碟的「太上監製」，她說：「我特登去錄音室聽歌畀意見，佢真係情歌王子嚟㗎，聽完佢張碟先知乜嘢叫做唱情歌。」<br> 採訪、攝影：李珮洳</p></body></html>