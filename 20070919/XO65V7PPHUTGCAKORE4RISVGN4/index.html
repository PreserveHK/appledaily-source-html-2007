<html><header><meta charset="utf-8"><title>自謔豬公會Rock女<br>超儀唱爆咪　子聰遙相望</title></header><body><h1>自謔豬公會Rock女<br>超儀唱爆咪　子聰遙相望</h1><p>何超儀前晚以嘉賓身份在Quiksilver新店露台開迷你騷，綵排時已被投訴聲浪太大，幸而演出安然度過，她笑言不能打破黃貫中唱一首歌就被迫終止的紀錄。前晚其夫陳子聰更特地在對面的cafe遠遠看她，超儀笑言二人是「豬公rock女會。」</p><p>潮流服裝品牌Quiksilver於銅鑼灣的新店前晚開幕，請來何超儀在店內一樓露台舉行迷你個唱，然後由樂基兒等模特兒示範品牌最新服飾。超儀指這次迷你個唱是她主動向品牌獻計，因為在露天演出才過足癮，她說：「雖然有酬勞收，但係連埋音響製作都要蝕本㗎。」</p><p>綵排聲響遭投訴</p><p>超儀又謂前日下午綵排時已有人投訴聲浪太大，警察曾前來警告，但至晚上正式演出時則安然度過。她說：「不過我破唔到阿Paul（黃貫中）紀錄，佢有次戶外演出唱咗一首歌就要停。」<br> 超儀丈夫陳子聰是夜專誠在新店對面一間cafe安坐，遠觀嬌妻演出，超儀說：「佢有條鐵鏈鎖住我㗎嘛，我哋好似牛郎織女會，唔係，係豬公rock女會至啱。」&#13;</p><p>郭思琳脫整容列</p><p>此外，郭思琳與「整容三嬌」石詠莉、甄詠珊及陳樂榣在派對上碰個正着，郭思琳說：「我已經同阿一（蕭定一）解咗約，簽咗新公司，但要慢慢還七位數字解約費，始終想同呢樣嘢（整容）保持距離，同佢哋（指三嬌）工作見到面會打招呼，但係合照就唔好啦。」<br> 採訪：MaggieLaw　攝影：DickyChan&#13;</p></body></html>