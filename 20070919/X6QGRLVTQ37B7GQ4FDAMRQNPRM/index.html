<html><header><meta charset="utf-8"><title>披女正傳</title></header><body><h1>披女正傳</h1><p>細個着衫成日鍾意披披搭搭，又攞家姐嘅Oversize長袖衫，一時背心外穿，結果阿媽見到話儍婆先會咁着。但到咗今時今日，終於可以證明畀佢睇，披披搭搭並唔係儍婆專利，有型同累贅只係一線之差，上星期出動做過一連串街頭Snapshot，得知潮女必玩Layering嘅三大Items，入門者大可參詳參詳。趁秋天凉凉地，齊齊練習披女入門Mix&amp;Match。<br><br>文：陳穎欣　<br>攝影：黃子偉<br>Makeup&amp;Hair：MeeganSeak<br>Model：AlicePang@Starzpeople</p><p>EhythenWorldGallery多層杏灰色針織上衣$499（a）<br> 白色縛帶薄長袖上衣$229（b）<br> EhythenWorldGallery灰黑色索繩闊褲$599（a）<br> Bronx灰色窩釘AnkleBoots$999（a）</p><p>現成Multi-layers衫幫你搭埋
</p><p>要玩Layering，最易出錯就係累贅，不過經多幾次途人行注目禮必定進步神速。有見及此，貼心嘅設計師就決定將多層Layers創作成一件衫，打救呢班迷途羔羊，基本上大部份Multi-layers衫單着已經大有披搭Feel，好有型，若想加入個人風格，長短外套或打底薄長袖都係唔錯嘅選擇。</p><p>背心層層叠</p><p>雖然夏日逐漸離去，不過背心都唔一定要打入冷宮。好多女仔都愛將闊闊吊帶背心外着於貼身Tee上，Feminine得嚟不失青春。今個秋冬，除咗依然走勢強勁嘅西裝背心可以ShowFigure外，仲有可塑性超高嘅長身背心作Mix&amp;Match之選，無論襯Tee、SkinnyJeans、Leggings或當裙着襯長襪或LegWarmers都絕冇失手。&#13;</p><p>K2黑色背心連短外套（可拆開）$549（d）<br> 灰色波點吊帶背心$149（b）<br> 洗水黑色SkinnyJeans$699（b）</p><p>薄長外套更修長</p><p>個人好喜歡長身外套，因為總視覺上更修長，具型格，仲可以遮遮條粗腿。咪以為身材短小就等於同長外套絕緣，其實只要選擇一啲剪裁收身嘅外套，同樣可以着出效果。薄長外套內最好襯貼身背心、Tee或長袖上衣，咁先可以營造隨意又瀟灑感覺。</p><p>軍綠色薄長袖上衣$490（c）<br> 杏色直間短褲$590（c）<br> DoubleName軍綠色長袖外套$699（a）<br> 刻紋腰帶$590（c）<br> Trippen啡色長Boots$2,699（a）</p><p>Shoplist：
</p><p>（a）i.t（25040025）<br> 銅鑼灣加寧街6-10號地下<br> <br> （b）izzue（28903560）<br> 銅鑼灣金百利商場地庫B1&amp;B2<br> <br> （c）Initial（24421433）<br> 銅鑼灣謝斐道530號地下<br> <br> （d）K-2（28081407）<br> 銅鑼灣StyleHouse107-8號舖</p></body></html>