<html><header><meta charset="utf-8"><title>馮仁昭四圍超：樂基兒飲水保苗條 - 馮仁昭</title></header><body><h1>馮仁昭四圍超：樂基兒飲水保苗條 - 馮仁昭</h1><p>樂基兒日前為《ELLEACCESSORIES》雜誌拍攝秋冬號封面，專程去咗台灣幾日，拍照當日，工作人員都讚佢咁為食，依然可以咁好身材，真難得！樂基兒就話：「我乜都食，幾乎係唔戒口，但我會計算吓食量，又會做吓運動，同時會飲大量嘅水。」雖然為工作影相佢會大玩色調，但平時佢嘅衣着就低調啲，以牛仔褲同T恤為主，盡量要舒服。</p></body></html>