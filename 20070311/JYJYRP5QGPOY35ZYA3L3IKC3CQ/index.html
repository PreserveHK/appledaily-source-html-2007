<html><header><meta charset="utf-8"><title>首爾摷袋:100%用土產</title></header><body><h1>首爾摷袋:100%用土產</h1><p>香港人換手機的頻密程度，只要看先達貨如輪轉的程度就知。市場可以容納很多不同的品牌，Nokia、SonyEricsson、Motorola、Sharp．．．．．每個品牌都有支持者，香港人心多多。但韓國人呢？在首爾街頭看到的手機廣告都是韓國土產品牌，不是Samsung，就是LG，好似唔多覺有其他品牌的手機廣告喎！今次在首爾市隨便找來不同的地膽，即時摷袋，睇睇韓國人喜歡邊個品牌的手機，結果，四個有三個都用Samsung，一個用LG。看來他們對國家的歸屬感好強，至少比香港人愛國好多。<br><br>記者：馬靜兒</p><p>狎鷗亭</p><p>導遊Eunsil：我用Samsung，因為貪佢機仔細細，聽歌和影相Function；都合乎我要求！我好多朋友都愛用DMB（DigitalMulti-MediaBroadcast）手機，得閒可以睇吓電視，呢部機無DMB，我都覺得好Out，打算出番部新機。</p><p>景福宮</p><p>導遊Christine：我用LG手機，貪佢外形靚，不過，我多數只是用上基本的手機功能，很少用來影相和聽歌。不過，打算買PRADAPhone，大屏幕之餘，最重要是名牌，貴少少都無所謂啦，用來襯衫嘛！</p><p>明洞</p><p>白領JungSungWoo：我平日多數用嚟襯白色衫，所以買部同色手機襯番。我買機要外形吸引，Anycall條Line最吸引我。</p><p>清潭洞</p><p>攝影師Yoo：我平日經常要影相睇住個Mon，所以唔想再用有DMB的手機，我對摺機情有獨鍾，LG好似出咗部叫SHINE的摺機，都想睇吓。</p></body></html>