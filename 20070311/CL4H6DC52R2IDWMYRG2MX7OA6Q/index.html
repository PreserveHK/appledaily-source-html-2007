<html><header><meta charset="utf-8"><title>搜括環保車之六<br>LexusRX400h減足5萬稅</title></header><body><h1>搜括環保車之六<br>LexusRX400h減足5萬稅</h1><p>一早已經同大家提過，話Hybrid混能車款喺環保署公布嘅環保汽油私家車名單中佔上多個席位，而去年初登場便成為車迷焦點嘅LexusRX400h，也是當中的一分子，並可減最多$50,000嘅首次登記稅。<br>雖然外觀及車廂鋪排，同傳統以汽油作單一燃料嘅RX350相近，但廠方為佢安排嘅一套LexusHybridDrive混能系統，卻成為咗佢吸引車迷嘅焦點；呢套系統其實係以一台3.3公升V6引擎（馬力210匹）作核心，加上兩台分別設於前軸及後軸嘅交流電馬達（167匹及68匹），合共可輸出達272匹馬力外，更可創出12.3km/L嘅超低耗油紀錄，若以$12.98/L嘅油價計算，平均每公里油費約$1.1，比一般嘅SUV慳出一大截，而一套E-Four電子四驅系統，亦可令車子適合行走任何路面。<br><br>記者：鄭達基　<br>查詢：皇冠汽車（25119430）</p></body></html>