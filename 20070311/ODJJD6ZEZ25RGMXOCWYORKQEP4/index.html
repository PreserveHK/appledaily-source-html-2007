<html><header><meta charset="utf-8"><title>中環在線：中信1616猛人如雲 - 李華華</title></header><body><h1>中環在線：中信1616猛人如雲 - 李華華</h1><p>中信集團旗下負責電訊業務嘅中信1616搞上市，公司背景係北京中信集團唔在講，而且公司入面原來亦有多名中港電信界猛人坐鎮：董事長石萃鳴系出郵電部，曾任中移動董事長及聯通副董事長；行政總裁阮紀堂喺香港電訊界打滾多年，先後曾出任香港電訊副行政總裁、電訊盈科副行政總裁、中信泰富副行政總裁等職位，江湖地位超晒班。聽講兩位事事親力親為，今次路演亦落手落腳做。<br> 至於兩位獨立非執行董事楊賢足及劉立清，亦係內地郵電部退休高官。楊總喺80至88年出任郵電部副部長，00至03年出任聯通董事長兼總裁；劉總96至98年出任郵電部副部長，98至03年則出任國家郵政局局長。<br> 至於1616個營運總監李賓，早年喺中國電信入面工作，其後與潤訊合作拓展中港電訊業務，最後仲加入潤訊做。咁即係點，唔睇僧面都睇佛面囉！<br> LiWaWa@AppleDaily.com</p></body></html>