<html><header><meta charset="utf-8"><title>求驗客手記：利迷求合照　摩帥蒙在鼓裏 - 求驗客</title></header><body><h1>求驗客手記：利迷求合照　摩帥蒙在鼓裏 - 求驗客</h1><p>車路士領隊摩連奴喺球場上夠晒cool，但平時其實都幾平易近人。話說佢早幾日同親友去「老麥」食嘢，唔知佢係咪受球隊近績麻麻所影響，有啲悶悶不樂，但當有個男人要求同佢合照嘅時候，摩帥都好有禮貌咁企定定，無托手踭。最搞鬼係，原來個男人係宿敵利物浦「粉絲」，如果摩帥一早知道嘅話，都未必咁順攤肯合照啦。</p></body></html>