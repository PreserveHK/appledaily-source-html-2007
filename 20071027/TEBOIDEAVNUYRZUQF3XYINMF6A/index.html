<html><header><meta charset="utf-8"><title>近藤真彥終一索得男</title></header><body><h1>近藤真彥終一索得男</h1><p>今年43歲嘅日本男歌手近藤真彥，前日宣佈首度榮升老竇。近藤同年輕兩歲嘅圈外太太敦子結婚14年以嚟，曾經試過多次流產，敦子終於喺今個月8號誕下一子。近藤已為囝囝改名做轟丞，由於囝囝早產咗近兩個月，現時仍要喺育嬰箱內觀察。近藤當日因工作在身，睇唔到個仔出世嘅一刻，但佢一有時間，就會到醫院探囝囝，他仲話囝囝嘅眼生得最似佢喎。</p></body></html>