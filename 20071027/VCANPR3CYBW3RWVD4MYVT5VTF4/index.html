<html><header><meta charset="utf-8"><title>數碼達人：藍光版《神奇4俠》<br>索爆！謝茜嘉香唇</title></header><body><h1>數碼達人：藍光版《神奇4俠》<br>索爆！謝茜嘉香唇</h1><p>邊個話睇《神奇4俠》一定要欣賞CG㗎？雖然打鬥、爆炸嘅場面非常多，但一班少男觀眾似乎更抵受不住「隱形女俠」嘅魔力！Blu-ray版啱啱推出，除咗要揸實放大鏡睇吓銀魔個身體有幾HeavyMetal，更重要係望真女主角謝茜嘉艾巴嘅幼滑肌膚。今日筆者就拎咗隻藍光俾AV老行尊Alan品評，佢睇完即大讚：「畫面Overall都係Okay以上，勁少Noise，甚至比第一集同埋《變形金剛》更出色。」<br><br>記者：陳國輝<br>攝影：陳盛臣　<br>鳴謝：AVCONSULTANT(INT'L)LTD.</p><p>AV友激讚膚色夠靚</p><p>花得$239蚊買隻Blu-ray碟，梗係想每格畫面都嗒真啲啦！從事AVConsultant嘅AlanLee，佢幫過唔少發燒友佈置私人影院，搵佢嚟評一評《神奇4俠》Quality？SoEasy！條片未播夠5分鐘，Alan已經有嘢講：「人嘅膚色好分明，而且冇乜Noise，同上次睇《Transformer》差好遠！」原來佢並非指《Transfomer》唔掂，佢話：「可能劇情需要氣氛誇張啲，所以夾硬將Contrast校勁咗！」大家都好想知，究竟《神》片有乜靚畫靚聲俾大家欣賞，即睇以上7大必睇位！</p><p>7大必睇位！</p><p>做Show多過救人</p><p>有人稱呼神奇4俠做「4小強」，話佢哋似小丑多過似救世主。睇過第一集都知，呢4個人表面上係英雄，懶有正義感，實情呢種神奇力量佢哋都唔想擁有。例如石頭人（米高哲基斯）就因為全身變成石頭，搞到老婆走佬；霹靂火（基斯伊雲斯）就想當大明星，卒之同家姐反晒面！嚟到第二集，初時講隱形女俠為咗想結婚生仔，嚴禁老公神奇先生（艾恩古福特）喺出面打生打死，後來俾佢遇上銀魔，還感受到神奇力量可貴之處。至於劇情發展，結局又係點呢？自己買番隻睇啦！</p><p>小記隨筆<br>睇135"前投　正過入戲院</p><p>都係嗰句，靚唔靚，係要比較過先知！平時選用1080pLCDTV試睇Blu-ray，畫質已叫細緻滑溜，但今次由Alan親自挑選嘅Hardware，包括Sony播放機、Iexican前後級、Marantz投影機以及Euphonia喇叭等，總值已高達幾十萬，簡直係發燒級人士至玩得起！但講到最震撼莫過於135"前投式銀幕，估唔到行1080p之後完全冇走樣，真係做到家庭影院效果，仲正過入戲院睇㖭！<br> （查詢：25812928）</p><p>PROFILE</p><p>格式：Blu-ray<br> 片長：92分鐘<br> 屏幕：2.35:1<br> 音效：5.1DOLBYSURROUND<br> 語言：中、英、韓、西班牙<br> 售價：$239</p></body></html>