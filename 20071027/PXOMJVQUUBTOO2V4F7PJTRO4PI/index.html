<html><header><meta charset="utf-8"><title>MyNameis威龍
</title></header><body><h1>MyNameis威龍
</h1><p>「我叫龍威。」你估鄭中基咩，睇清楚係「Dragonar威龍」至真。Bandai最新魂Spec超合金，終於推出了《機甲戰記》主角機──威龍。叫得「終於」，係因為同佢有關的產品非常少見，記得在油麻地現時點有，係唔知幾多年前的模型，相信是80年代尾的出品。<br>25至40歲的大朋友同佢有份特別情感，事關這台機械人只活躍於《A-Club》之中，1987年日本首播，但香港的電視台從來沒有播放過卡通。無可否認，《機甲戰記》好有高達影子，但睇番《Seed》所有MS背後都加對翼的風格，特別係AileStrikeGundum，我倒覺得同威龍有關。有相熟玩具舖老闆話︰「太好賣了，3個月前訂貨，返一日已經賣剩一隻，早知訂多啲。」這個當然，你估當年《A-Club》流㗎！很多人都睇《A-Club》大的，我未夠10歲已經睇了。所以用接近$400的價錢，買入人生中第一隻魂Spec，奉獻畀威龍，覺得物超所值。想勾起《機甲戰記》的回憶，以下的YouTubelink幫到你︰<br>http://www.youtube.com/watch?v=KzTeEvLqBC8<br><br>記者︰陸俊雄</p></body></html>