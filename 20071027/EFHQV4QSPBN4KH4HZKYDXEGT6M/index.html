<html><header><meta charset="utf-8"><title>球彩俱樂部：利華古遜下盤穩開 - 阿鵬</title></header><body><h1>球彩俱樂部：利華古遜下盤穩開 - 阿鵬</h1><p>今晚雖然開P係睇史浩克對雲達不來梅，但體育台尚有場史特加對利華古遜直播。<br> 史特加今季表現判若兩隊，現已跌至第14位。他們只贏過杜伊斯堡、科特布斯及波琴等下游球隊，實有欠衞冕王者風範。雖然今仗對手利華近況亦不算好，聯賽兩連敗，幸攻力不俗，近14次作客史特加，利華亦贏過8次，勝出率接近6成，一於「趁史特加病，攞佢命」。<br> 意甲激戰明晚有AC米蘭對羅馬。AC近期能大炒拉素及薩克達之時，竟可敗於實力遠遜的安玻里，聯賽主場至今仍未開齋。讓球盤路，贏盤率只得兩成半，4場先贏1個盤，真係揀唔落手。<br> 羅馬早前4場「地獄賽程」一場不勝後，8日內又需面臨士砵亭、AC及拉素的硬仗，的確唔易捱！兩隊近期攻力不俗，不過防線卻錯漏百出，今次兩隊都唔幫，寧可揀個入球大。&#13;</p><p>貼士</p><p>混合2x1：<br> 星期六13利華古遜（下）（1.91）x星期日13AC米蘭大（1.9）<br> <br> 阿鵬<br> 有線球彩台主持<br> 電郵：mailto:soccer64@cabletv.com.hk<br> Phone波熱線：1831678<br> 開放時間：8:45pm-0:00am</p></body></html>