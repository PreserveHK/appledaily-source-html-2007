<html><header><meta charset="utf-8"><title>中環在線：中電信公關手段高明 - 李華華</title></header><body><h1>中環在線：中電信公關手段高明 - 李華華</h1><p>一間好嘅企業，其中一項重要工作係要識得如何管理投資者對公司的預期，中電信（728）董事長王曉初絕對係高手，自加入中電信後，即提供按月客戶淨增長及按季主要營運數據表現，連一年兩次嘅中期及全年業績，亦較過去詳盡。<br> 不單只基金經理及分析員，就連對記者亦一樣，中移動上周記招喺晚上6點30分舉行，周三聯通記招亦喺晚上6點，只有中電信選擇噚日中午公布業績，下午3時30分舉行記者會，等大家多啲時間消化業績，其他中資公司應該向佢學習。<br> 仲有就係，佢哋一路請分析員食午飯一路講業績；臨近復活節，記者會完咗後就送埋復活蛋（圖）㖭，公關手段高明咗。<br> 早時台灣發生地震導致七條海底光纜損壞，令亞太區通訊及互聯網服務大受影響。噚日王總仲話，為避免類似事件再發生，剛簽訂一項協議，希望通過日本海，再建一條跨太平洋的光纜。佢仲不忘同公司宣傳一吓，話上次香港可以咁快恢復對外通訊，全賴中電信協助本地通訊轉載通訊服務。<br> LiWaWa@AppleDaily.com</p></body></html>