<html><header><meta charset="utf-8"><title>金手指：金手指全港獨家消息 - 孫柏文</title></header><body><h1>金手指：金手指全港獨家消息 - 孫柏文</h1><p>呢排個股市有如天氣一樣，好lup，成交量少過400億。不過，噚日就有兩隻升咗嘅股票，我覺得值得一提。第一隻就係江西銅業（358），以前孫柏文講過只要銅價令市場覺得重拾升軌，江銅就會大升特升。所以，今日為大家提供咗個圖，同大家分享我對江銅嘅睇法。以前江銅賣8元嘅時候，我話過佢可以升一倍，只要銅價重拾升軌就可以，今次，如果銅價升穿200日平均線，江銅真係可以見16元。<br> 第二隻值得一提嘅股票，就係畫動畫嘅意馬國際（585），噚日已經高開，不過繼續有得升，我噚日都有叫大家開市時買啲，當短炒。其實，噚日全香港得《金手指》有講話意馬齣處女電影《忍者龜》，成為花旗國票房冠軍，擊敗對手《戰狼300》。不過，因為《金手指》讀者人數少，所以到今日有其他報章開始報《忍者龜》嘅表現時，意馬都會繼續升。噚日有聽我話嘅朋友，就畀佢升埋今日先。<br> 金手指網誌： http://phatdat.blogspot.com </p></body></html>