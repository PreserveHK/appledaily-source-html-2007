<html><header><meta charset="utf-8"><title>朱茵遲大到惹火</title></header><body><h1>朱茵遲大到惹火</h1><p>朱茵昨日在銅鑼灣世貿中心出席亞視舉辦的《第十三屆十大電視廣告頒獎典禮》記者會，因為姍姍來遲，到場後引起陳啓泰與袁文傑兩位司儀不滿，連番窒她，火藥味十足。<br> 昨日大會原要介紹5月6日的頒獎禮，已安排了上述三位藝人擔任大會司儀，但朱茵在記者會開始後約45分鐘才出現，當她上到台時，陳啓泰即說：「你遲到喎，一係自飲三杯，一係請大家食冰淇淋啦！」朱茵回應說：「附近有間便利店。」</p><p>講有味笑話</p><p>陳啓泰隨後說：「對面有間大良雙皮奶店，不如你請大家食少少甜品啦！」朱茵聽完對方的有味笑話，尷尬地苦笑說：「最近我學緊烹飪，不如我自己煮啦，咁會誠意啲！」<br> 袁文傑也不放過朱茵，問她頒獎禮當晚會穿得有多性感？她說：「着衫講感覺，到時睇吓啦！」事後朱茵解釋說：「我其實唔係有心遲到，但自己扮靚搞遲晒啫！出現火藥味冇乜所謂，因為觀眾睇得過癮嘛！」<br> 採訪：攝影：馬建華</p></body></html>