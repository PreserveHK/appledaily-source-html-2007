<html><header><meta charset="utf-8"><title>金手指：忍者龜冠軍　意馬炒上 - 孫柏文</title></header><body><h1>金手指：忍者龜冠軍　意馬炒上 - 孫柏文</h1><p>意馬國際（585），係近年嘅神話股。佢哋做嘅生意就係畫卡通片，而喺上禮拜五佢哋有一齣處女電影，喺花旗國上畫。喺花旗國，第一個周末嘅票房差唔多可以話會定呢齣電影嘅生死，而孫柏文落筆嘅一刻，仲係花旗國嘅禮拜日，所以未有周末票房數據。<br> 不過，意馬齣處女電影《忍者龜》，就成功喺上禮拜五成為花旗國票房冠軍，擊敗對手《戰狼300》，根據花旗國分析員分析，《忍者龜》可以喺五個禮拜內總共收過億美元。<br> 淨係炒「《忍者龜》係票房冠軍」，相信意馬又會繼續炒上。雖然現今股價，需要意馬不停地製造高質素卡通片，唔可以斷纜，不過《忍者龜》今次嘅表現，相信會繼續令人對意馬如癡如醉。大家不妨喺禮拜一開市時買啲，當短炒。<br> 金手指網誌：<br>  http://phatdat.blogspot.com </p></body></html>