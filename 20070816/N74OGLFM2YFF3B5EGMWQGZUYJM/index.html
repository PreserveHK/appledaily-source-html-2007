<html><header><meta charset="utf-8"><title>藤原浩賀百歲大壽<br>全黑AllStar必炒</title></header><body><h1>藤原浩賀百歲大壽<br>全黑AllStar必炒</h1><p>平凡、Basic係Converse性格，易襯、耐看是其優點。8月，全新ConverseGlobalEnergyProgram將不定期與不同單位合作推出限量別注版。第一炮由藤原浩出手，全黑Fragmentdesign×ConverseAllStar感覺不再平凡。再加埋全亞洲得120對，勢必再次掀起炒風！<br><br>記者：許維雅　攝影：伍慶泉</p><p>全亞洲120對Edison獨家賣</p><p>即將踏入100周年的Converse果然搞作多，ConverseGlobalEnergyProgram就是與不同Artist合作的前奏。大概是由於Nike收購了Converse的關係，一向跟Nike友好的藤原浩就成為頭炮的主角。全黑面白底AllStar，貫徹藤原浩至愛黑白Monotone，感覺更Cool。鞋踭位置的Fragmentdesign閃電Logo當然係神髓所在，全黑AllStar圓章、黑色鞋帶鐵圈及黑鞋帶都恍似為AllStar升格，價錢跟日版Converse相差不遠，必然引死不少日迷收藏。<br> 呢對藤原浩版全黑AllStar全球限量只得1,000對，由於屬美國總公司計劃，所以據說連日本都沒有配售。亞洲的60對高筒及60對低筒就分別由Edison於香港JUICE及上海ACU獨攬發售，十分巴閉。</p><p>OnEdison<br> CLOTRoyale系列《Sun》黑色PrintTee$580<br> fragmentdesign×ConverseAllStar$819</p><p>８月日本版金色搶眼</p><p>國際版雙鞋脷夠玩嘢</p><p>波鞋舖點睇？</p><p>Chicago老闆David：「睇貨量已經知一定唔夠賣，加埋掛得藤原浩字頭上去，必上幾千！基本上都唔關Converse值唔值得炒高嘅問題，係𠵱家啲人買鞋，2、3千蚊對都面不改容。日本有人搶，香港都實有人搵，炒價必高。」</p><p>Attitude阿濱：「𠵱家買鞋嘅人都係九成自用，好少買嚟炒。不過正價貨咁平一定去晒，但你話會唔會升到好高，我又覺得未必，因為始終係Basic鞋款嘅Converse。」</p><p>ConceptShop老闆Simon：「如果有本事炒返過去日本，價錢必定好高，因為藤原浩喺Blog度有提過佢。至於香港，Converse始終唔同Visvim，高極有限，幸好最近冇乜鞋好炒，我估會升50%左右。」</p><p>訂購方法</p><p>排隊黨請留意，JUICE為免混亂，香港各30對的高低筒將以抽籤形式發售：<br> 登記日期：8月18日（六）至8月21日（二）<br> 登記時間：下午6時至下午7時<br> 公佈結果：請留意 http://www.clotinc.com </p><p>店舖查詢</p><p>JUICE（28810173）<br> 銅鑼灣百德新街53號A2舖<br> <br> a/MaxZucca（24709877）<br> 元朗大馬路226號富興大廈地下<br> <br> b/T-Browse（27934381）<br> 旺角朗豪坊708號舖<br> <br> c/PedderRed（21180130）<br> 尖沙嘴海港城2345號舖<br> <br> d/Eden（25776809）<br> 銅鑼灣金百利商場189號舖<br> <br> e/Bibba（24053329）<br> 荃灣廣場361號舖<br> <br> f/HarbourCityConverseShop（21753688）<br> 尖沙嘴港威商場2503號舖<br> <br> g/WanKee（28828312）<br> 銅鑼灣波斯富街56號地下<br> <br> h/Steps（26656939）<br> 大埔超級城2樓C區591號<br> <br> i/Sogo（35561212）<br> 尖沙嘴梳士巴利道12號B2</p></body></html>