<html><header><meta charset="utf-8"><title>GwenStefani走佬都靚過人</title></header><body><h1>GwenStefani走佬都靚過人</h1><p>一個娜姐Madonna親自點名為接棒人的GwenStefani，短短幾年間冒起走紅，唔止唔止，仲要做埋潮流界Icon，設計埋Fashion（計計吓好似仲係同娜姐同期出衫㖭），其個人時裝品牌L.A.M.B於03年成立，07年秋冬一系列新衫，今日，實行同Stefani自己一齊新鮮空運到港！L.A.M.B的Style一直都好American，用番佢今次Tour的主題去形容就最貼切，SweetEscape──走佬都走得靚女過人，粗獷中仍然Keep住靚女樣！<br><br>記者：曾玉瑩　攝影：楊錦文<br>Hair&amp;Makeup：PhyllisKwok<br>Model：Anna.L@Starz.People<br>車輛提供：FordHongKong（25031032）</p><p>簡單的Sweater配超短褲和漆皮AnkleBoot，Sporty中帶Sexy，就是很美國的型女Look。<br> L.A.M.B黑色Zip-upSweater$1,150及深藍色短褲$1,100（b）<br> 黑色漆皮AnkleBoot$1,595（a）</p><p>最鍾意呢件以Cowboy恤衫為藍本的Ruffle上衣，加埋SlimCut，着上身夠晒型，仲隱約散發陣陣女人味。<br> L.A.M.B紅藍條紋Ruffle恤衫$1,300及深藍色直紋短褲$1,100（b）<br> 紅銅色Pumps$995（a）</p><p>今季Love啲咩？</p><p>娜姐點得名為自己接班人，無論歌藝同形象當然要有番咁上下，前NoDoubt樂隊主音GwenStefani開始個人發展後，台前台後都有着獨特而鮮明的Image，實唔實力派就由閣下畀分。不過講番佢自己個BrandL.A.M.B，字面解作小羊，是LoveAngelMusicBand的縮寫。品牌的秋冬系列仍然帶住濃濃的走佬味道（定係小記呢排煲歌煲到儍？），主要用上紅、白、藍、綠同黑，款式由Tee和短褲到CocktailDress都有，以一些女性化的元素混入本來較男性化的設計如Military短褸或Cowboy恤衫中，美國Style得嚟不失Fashion味。</p><p>Stefani'sStageStyle</p><p>一上到台，每次Stefani都會執到正一正，仲要襯番嗰期Album個Theme㖭！做得Trendsetter當然巨細無遺，唔容許半次失手啦！</p><p>StreetStyle</p><p>都係嗰句！着得型最重要係睇埋時間地點同FunctionType，Stefani的簡潔打扮一樣入型入格。</p><p>Shoplist</p><p>（a）PedderRed（21183581）<br> 銅鑼灣時代廣場509-510號舖<br> （b）LaneCrawford（21183388）<br> 中環國際金融中心Podium3</p></body></html>