<html><header><meta charset="utf-8"><title>拆皇后掛八號波古樹塌工人上街<br>投資部落：股災四大凶兆</title></header><body><h1>拆皇后掛八號波古樹塌工人上街<br>投資部落：股災四大凶兆</h1><p>近呢幾個禮拜，港股由高位急挫，唔少網友擔心會唔會出現十年一次嘅股災，HIS/HSCEI話：「近日不斷發生不祥嘅先兆，先有清拆皇后碼頭，再有突然轉掛八號風球，家陣連百年古樹都倒塌埋，可能係股災凶兆。」<br> 828edmond仲話：「連扎鐵工人都上街，必定係有異象。」渣都冇插口：「早排冇豬、牛供港，咁即係冇肉食啦，仲唔係暗示炒股冇肉食，好走人啦！」完壁更話：「𠵱家連『開心果』肥肥都病埋，直頭凶兆降臨啦！」</p><p>是福是禍任你解</p><p>FVV就唔係咁睇，「拆皇后代表去舊立新；八號風球去而復返，即係有情常在；百年古樹倒塌，暗示生生不息，全部都係吉祥之兆嚟㗎！」<br> jacksohk認為：「近排調整都只係信心問題，仲未係股災，但最怕係如果連美國樓價都大跌嘅話，到時後市就真係唔多樂觀。」<br>  http://www18.discuss.com.hk/viewthread.php?tid=5011799&amp;extra=page%3D9&amp;page=1 </p></body></html>