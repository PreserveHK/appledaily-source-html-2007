<html><header><meta charset="utf-8"><title>酸甜香草鯛魚刺身Fresh得醒神</title></header><body><h1>酸甜香草鯛魚刺身Fresh得醒神</h1><p>踏入2007年，我決定先實行第一個理想，就係多約朋友敍舊，好好擦餐勁！早幾日就約咗Macy同Angel去食Tea，佢哋同我一樣最愛春天清新的感覺，所以我哋去咗食「香草情緣」自助餐，享受一餐以香草整成嘅美食，當中嘅蜜糖油醋鯛魚味道酸甜，再撒上刁草，那股清新的香氣撲鼻而來，令人有一種Fresh嘅感覺！<br>記者：林思樂　攝影：楊錦文、陳偉強</p><p>好味No.1<br>香草鯛魚伴蜜糖油醋汁</p><p>這菜用了Macy最愛的刁草，刁草味清淡，用來配海鮮最夾，可以去腥味及提升鮮味。這道鯛魚刺身凍食，加甜酸蜜糖油醋汁及紅胡椒粒，感覺好Fresh！</p><p>好味No.2<br>白荳蔻薯仔咖喱雞</p><p>講到香草，印度咖喱就用得最多，動輒20幾種，有大小茴香、肉桂枝、百里香等，怎能不香！白荳蔻的味道好獨特，聞過一次就會記得，通常用來煮湯，亦可以增加薯仔香味。這咖喱入口2秒後才發揮辣味，辣得來又有點清涼感覺，定是薄荷葉作怪！咖喱香滑、雞肉軟腍、薄餅香脆，好好味呀！</p><p>好味No.3<br>香煎紫蘇魽魚伴菠蘿</p><p>意大利紫蘇葉的味道比泰國金不換溫和，我最愛用來煮魚或做沙律，食落有點似撒了淡淡胡椒粉。魽魚煎得外面金黃，魚肉好滑，配以菠蘿的酸味好醒胃！我見魚肉不肥膩，忍不住食咗幾件呀！</p><p>好味No.4<br>薄荷朱古力慕士</p><p>Macy不喜歡甜品，唯獨會食薄荷朱古力，她說薄荷能中和朱古力的甜膩感，但又不會掩蓋可可味，而我就喜歡慕士入口溶化後仍留有清涼薄荷味的奇妙感覺。</p><p>好味No.5<br>香煎八角羊扒伴中式芫荽汁</p><p>Angel好鍾意八角，因為似星星，八角通常配花椒整滷水汁，芫荽就更是中菜百搭，但想不到八角和芫荽可以用作西式煎羊扒，我們每人都試了一大件，原來八角和芫荽更能去羶味，軟腍羊扒和香濃芫荽汁好夾，食完之後滿足到由心笑出來。　^____^</p><p>有讚</p><p>^__^這些香草菜式好清新，味道不會太濃，當作下午茶最啱，唔驚食滯。</p><p>有彈</p><p>-__-香草與甜品應該是不錯的配搭，今次只有1款選擇有點失望。</p><p>香草真面目</p><p>a.八角:味濃，多用於紅燒、滷水、五香等味濃菜色。<br> <br> b.百里香:味辛，多配以蒜茸醃羊肉。<br> <br> c.意大利紫蘇葉:傳統意大利調味材料，廣泛應用於意大利菜式的魚、肉、沙律中。<br> <br> d.中式芫荽:味清澀，多用於味濃的肉和海鮮，如羊肉、蠔仔。<br> <br> e.香葉:味香淡，通常用以煮咖喱。<br> <br> f.青荳蔻:帶輕微薄荷味，外殼落鑊會爆開，多用於咖喱。<br> <br> g.大茴香:味香濃，是普遍的咖喱香料。<br> <br> h.小茴香:味較大茴香淡，印度人除了用於咖喱，還會將其烤香當作飯後香口膠。<br> <br> i.肉桂:多用來整甜品。</p><p>睇路搵食</p><p>日航雅樂吧（23134210）<br> 地址：尖沙嘴麼地道72號香港日航酒店大堂旁<br> 供應時間：星期六、日及公眾假期3:00pm-5:00pm<br> 收費：成人$128/位、小童$98/位（另收加一）<br> 交通：尖東火車站P1出口，沿麼地道往紅磡火車站直行至街尾。</p></body></html>