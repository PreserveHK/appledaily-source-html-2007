<html><header><meta charset="utf-8"><title>成語漫畫廊之八：<br>車殆馬煩</title></header><body><h1>成語漫畫廊之八：<br>車殆馬煩</h1><p>凌晨三時，彩記在漆咸圍劈完酒，跳上達基的OutlanderSUV問：「我就話劈完酒啫，你做過乜嚟呀，個樣仲殘過我嘅？」達基打個呵欠道：「晨早六點出車，直落踩到𠵱家，唔車殆馬煩有鬼咯。」「咁忙？」「唔忙，識錯你呢亭咁嘅朋友啫？」「即係乜朋友？」「使人唔使本嗰隻囉，婉冰晨早叫我車佢去機場，伊琳仲衰，話OutlanderSUV車尾廂夠大，千四磅嘢都裝得落，晏晝老點我去西貢幫佢搬屋喎，啱啱搬完之嘛，你又Call我落老尖咯，九龍新界大嶼山一日遊，梗係甘啦。」「咪咁小器啦……」<br><br>文：尉遲一</p><p>解說：</p><p>見《曹植˙洛神賦》：「日既西傾，車殆馬煩。」一日勞碌，策馬驅車至日落時分才到達目的地，形容行程緊密，旅途勞累身心俱疲。</p></body></html>