<html><header><meta charset="utf-8"><title>求驗客手記：尼維特「精忠報祖」</title></header><body><h1>求驗客手記：尼維特「精忠報祖」</h1><p>祖雲達斯中場尼維特，心口真係刻住個「忠」字，佢日前又再提醒隊友，球隊離升上甲組之路仲有一段日子，同時又發誓咁表示願意留效祖記直至掛靴，而重點就係即使下季球隊依然喺乙組打滾都制喎！我求大俠睇波咁耐見過唔少忠臣，但睇住費高就明白金錢嘅魔力有幾大，而「子彈」嘅言行真係值得後輩學習，我甚至懷疑佢背脊係咪刻咗「精忠報祖」！</p></body></html>