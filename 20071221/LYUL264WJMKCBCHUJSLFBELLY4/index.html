<html><header><meta charset="utf-8"><title>拉闊足球場：巴塞迷揚言食硬皇馬 - 藍鑽石</title></header><body><h1>拉闊足球場：巴塞迷揚言食硬皇馬 - 藍鑽石</h1><p>聖誕節將到，今個周末各大聯賽都安排了打吡大戰，讓球迷提早歡度佳節；強勁戲碼包括：阿仙奴對熱刺、巴塞隆拿對皇家馬德里及國際米蘭對AC米蘭。〈拉闊足球場〉的牽牛和Natalie，早前再次出動，訪問了兩位西甲球迷，結果是一面倒支持巴塞！
</p><p>藍鑽石今集提供</p><p>星期六3	阿仙奴對熱刺　1:1（7倍）<br> 星期日10國際米蘭對AC米蘭　2:2（11倍）<br> 星期日28巴塞隆拿對皇家馬德里　3:1（14倍）<br> <br> 牛：牽牛　N：Natalie　A：Andrew　陳：陳先生</p><p>細哨撐住巴塞小勝</p><p>N：先生，我叫Natalie。睇你全身巴塞打扮，知唔知今周有場巴塞對皇馬？<br> A：Hello，我叫Andrew。當然知啦，仲對巴塞信心十足，覺得佢哋會送份聖誕禮物畀大家！<br> 牛：但係呢一場美斯有傷，可能唔出得噃，中前場無咗佢，驚唔驚呀。<br> A：美斯今年咁fit，唔出得當然會擔心，不過巴塞整體實力強勁，應該可以照贏死對頭皇馬。<br> 牛：上季兩隊對碰，細哨就一個扭幾個，預計佢今仗對皇馬時會上陣，你覺得佢仲可唔可以照辦煮碗，幫巴塞贏波？<br> A：我相信細哨唔會令球迷失望，一定會有好表現畀球迷睇。<br> 牛：咁你今場心水波膽係乜？<br> A：2:1喇，巴塞小勝一球最正路！</p><p>雙雄接戰「大」得起</p><p>N：今個禮拜咁多好波，你會鍾意睇邊場多啲？<br> 陳：梗係睇巴塞對皇馬啦。<br> 牛：咁你捧邊隊？<br> 陳：我就睇好巴塞多啲，因為佢哋主場對皇馬一向有保證；就算美斯傷咗，都可以秤高啲。<br> 牛：皇馬呢期有「弗」到爆嘅羅賓奴，場場都入波「啜奶嘴」（慶祝入球動作），擔唔擔心先？<br> 陳：唔擔心，巴塞有佩奧爾同馬基斯鎮守後防，一定頂得住。<br> 牛：你嘅心水波膽係咩比數？<br> 陳：呢幾年兩隊對碰都係大手交易，我就估巴塞贏4:1、4:2。<br> 牛：嘩，去到咁盡，祝你呢個「大波膽」順利開出喇！</p><p>阿仙奴主場靠得住
</p><p>今仗熱刺有隊中首席射手羅比堅尼，停賽期滿復出，大大增加球隊攻力；不過區先生依然對阿仙奴充滿信心。他認為單憑阿仙奴今季在主場8勝1負的成績，已足夠叫他捧場。<br> 其他兩場打吡戰，區先生認為主隊同樣可以秤先，所以捧國米可贏AC；以及主場的巴塞喺呢場西班牙國家打吡會戰成2:2。<br> <br> 區先生心水：星期六3阿仙奴勝熱刺　3:2（23倍）</p><p>AC撼死敵要秤先</p><p>Ringo今集火氣十足，大鬧藍鑽石身為ACfans，都唔撐愛隊贏波。Ringo認為AC喺意甲失地甚多，今仗知恥近乎勇，一定會搏盡，所以撐AC作客贏2:1。<br> Mike見Ringo意氣風發，就講咗呢場波嘅「詭異之處」，事關AC雖然作客，其實一樣喺聖西路球場打，而AC今季聯賽在此出擊都未贏過，所以不宜高估。<br> <br> Ringo心水：星期日10國際米蘭負AC米蘭　1:2（12倍）</p><p>〈拉闊足球場〉<br>下次舉行日期：27/12</p><p>想參加？即上<br>  http://soccer.atnext.com/jp/soccer </p></body></html>