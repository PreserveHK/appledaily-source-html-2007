<html><header><meta charset="utf-8"><title>國際Gossip：英揸車講電話罰坐監</title></header><body><h1>國際Gossip：英揸車講電話罰坐監</h1><p>揸車時講電話或者傳手機短訊，會令司機分心，英國立例違者罰60鎊（逾930港元）同扣3分，但啲車主一於少理。敬酒唔飲咁抵死，英國政府為咗打擊呢種害人害己行為，噚日公佈新指引話，揸車講電話同發手機短訊當作危險駕駛罪處理，最高可判監兩年同罰錢，而罰款係冇上限。咁重嘅刑罰，問啲車主仲敢唔敢再犯！<br> 路透社</p></body></html>