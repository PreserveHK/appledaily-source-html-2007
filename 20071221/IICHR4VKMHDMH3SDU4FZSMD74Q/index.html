<html><header><meta charset="utf-8"><title>Bauhaus開倉特賣<br>聖誕置裝好好執</title></header><body><h1>Bauhaus開倉特賣<br>聖誕置裝好好執</h1><p>聖誕節踏入倒數嘅時間，相信大家份糧都會用嚟全力買聖誕禮物。使得七七八八唔緊要！Bauhaus大特賣開倉益街坊，貨品低於一折起，全部都係睇得又用得，絕對唔係咩垃圾掃貨場！不論自家品牌Salad、Tough，定外國牌子Z-Brand、MissSixty等等，一律大減。款式真係包羅萬有，實有幾樣啱心水。驚聖誕唔夠錢置裝？平成咁，至怕你到時兩隻手都攞唔晒咋！<br><br>記者：陳諾堯　攝影：伍慶泉<br>Model：Joey</p><p>外國品牌低過二折<br></p><p>Bauhaus一向除了賣自家品牌之外，還會大量引入外國品牌，以迎合不同顧客的口味。今次開倉，差不多所有外國品牌都低過二折，最緊要係冬天貨款，𠵱家趁開倉買嚟着就最好不過。記者特別推介MissSixty冷衫和大褸，事關勁減後的價錢十分超值，由原價二千減至幾百，唔係開倉就一定買唔到。其次就有Stitch's牛仔褲，夠貼身、車線靚、洗水一流，現在只要一折就可擁有。即使我並唔係咩名牌奴隸，咁抵的價錢，我都會先搶外國貨。</p><p>Tough墨綠色長袖Tee<br> 原價$390<br> 開倉價$120<br> <br> MissSixty啡色皮帶<br> 原價$790<br> 開倉價$90<br> <br> ToughJeansmith女裝牛仔褲<br> 原價$695<br> 開倉價$190</p><p>自家牌子平買粗着</p><p>大舖開倉，通常出現一種現象，就係自家出品牌最抵執。今次亦不例外，好似Tough的Tee和小背心都會勁減至$50，買嚟平日粗着都好。女裝ToughJeansmith都唔使$200，抵到笑！而近年十分受少女追捧的Salad，有黎明嫂樂基兒拍廣告谷一谷，人氣更旺。開倉貨就會以飾物配件多，例如袋、皮帶和小銀包等等，通通都低過$100。</p><p>Tough灰色ZipUp外套<br> 原價$695<br> 開倉價$250<br> <br> Tough螢光粉紅色Tee<br> 原價$335<br> 開倉價$50<br> <br> ToughJeansmith牛仔褲<br> 原價$695<br> 開倉價$190<br> <br> Salad鮮藍色夾棉布袋<br> 原價$445<br> 開倉價$90</p><p>男裝貨低過三折</p><p>入冬時間，最有鋪買毛毛褸癮，Energie出名係貴牌，件件過千。男裝貨開倉貨，最搶眼就係這些毛毛褸。低過三折，又暖又型的Jumper毛毛褸，$450就有交易，愛靚潮男不妨去逛逛。其次就有好多外國品牌選擇，如Replay、G-STAR及Religion等，款式由上至下，外至內都十分齊全。執齊一套至型新衫過聖誕，想冇女仔埋身幾難。</p><p>Energie男裝綠色毛毛褸<br> 原價$1,690<br> 開倉價$450<br> <br> Z-Brand淺藍色洗水牛仔褲連皮帶<br> 原價$1,490<br> 開倉價$390</p><p>Bauhaus（35131800）<br> 日期：即日起至12月27日<br> 時間：上午11時至下午9時<br> 地點：銅鑼灣時代廣場13樓展銷集，入口設於食通天。</p></body></html>