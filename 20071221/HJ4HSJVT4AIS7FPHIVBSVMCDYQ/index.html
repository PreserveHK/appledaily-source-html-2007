<html><header><meta charset="utf-8"><title>高清Ready！32吋電視　$2,249</title></header><body><h1>高清Ready！32吋電視　$2,249</h1><p>高清節目終於趕及喺07年底啓播，無論你屋企收到抑或未收到，為求做足熱身，以電視撈飯嘅朋友已經諗緊買邊部16:9HDTV嚟取代舊式4:3電視！仲心大心細嘅電視迷要留意喇，由今日至26號，油麻地MK1超級數碼廣場將有多款HDTV開倉大平賣，其中32吋電視更低至四五折，唔使$2,300就可以拖走。要搶平嘢，記得拉埋架車仔喇！<br><br>記者：陳國輝　<br>攝影：楊錦文　<br>Model：Chimpy</p><p>低過半價！32吋最啱打機</p><p>今次開倉通通以MAG做主打，唔知係邊隻牌子？嗱，話你知佢係由苗喬偉代言嘅話，咁就應該一清二楚！呢款32吋並非行1080P，但解像度亦達到1080i，同時價錢都唔使$2,300，平過買部XBOX360遊戲機！質素雖然唔算頂級，不過若然用嚟打機或睇高清節目，絕對諗得過。</p><p>PROFILE<br></p><p>屏幕：32吋	<br> 解像度：1,366×768<br> 光亮度：500cd/m2	<br> 對比度：1000:1<br> 端子：HDMI×1、VGA×1、S-Video×1、色差×2<br> 開倉價：$2,249（全新/只限5部）<br> 原價：$4,990</p><p>慳四嚿！15吋白機抽返屋企</p><p>屋企已經有部大電視，淨係想喺睡房添置多一部細機仔？揀HT-153就啱晒，佢屏幕闊度只有15吋，淨重量僅3.6kg，同一部中型Notebook差唔多，可手提拎起，再加上純白色外形極之討好，女仔一定鍾意！而另一用途，就係機背嘅VGA插槽，閒時可接駁Desktop扮演電腦屏幕。
</p><p>PROFILE
</p><p>屏幕：15吋	<br> 解像度：1,024×768<br> 光亮度：400cd/m2	<br> 對比度：600:1<br> 端子：VGA×1、S-Video×1、色差×1、Scart×1<br> 開倉價：$1,350（陳列品/只限16部）<br> 原價：$1,790</p><p>大中細碼低至五折！<br>20吋TV少張金牛</p><p>HV207採用傳統4:3屏幕，但佢一樣食得起HDTV的1080i解像度，活動式腳架左扭右扭都掂！</p><p>PROFILE：</p><p>20吋闊屏幕、800×600解像度、500cd/m2光亮度、600:1對比度<br> <br> 開倉價：$1,099起（陳列品/15部）<br> 原價：$2,090</p><p>26吋TV八八折
</p><p>屬MAG另一系列，TF-2693同樣行1080i，睇高清節目完全冇問題，而且光亮度及對比度均較前面介紹嘅HDTV更佳。</p><p>PROFILE：</p><p>26吋闊屏幕、1,366×768解像度、600cd/m2光亮度、1500:1對比度<br> <br> 開倉價：$2,990（陳列品/5部/一年保養）<br> 原價：$3,390</p><p>全新32吋平$400
</p><p>TF-3293跟T-2693的功能幾乎冇分別，最唔同係反應時間較快，達6.5ms，好處是留下更少殘影；另外仲支援一對耳機輸出端子。</p><p>PROFILE：</p><p>32吋闊屏幕、1,366×768解像度、600cd/m2光亮度、1500:1對比度<br> <br> 開倉價：$3,990（全新/5部/一年保養）<br> 原價：$4,390</p><p>再執另類AV！<br>PDA手機唔使$2,000</p><p>Windows系統嘅手機一向唔平，iDoP890就減至五折，仲配備FreescaleiMX21CPU350MHz，初玩PDA手機嘅朋友啱晒！<br> <br> PROFILE：GSM三頻、WindowsMobile5.0、64MBRAM/128MBROM、300萬像素相機<br> <br> 開倉價：$1,899（全新/20部）<br> 原價：$3,890</p><p>雷射打印機四折拎走
</p><p>SamsungSCX-4702F有齊四合一影印、傳真、掃描及打印功能，平平哋公司用又得，屋企都啱。<br> <br> PROFILE：打印每分鐘20頁、彩色掃描、彩色傳真、支援USB2.0<br> <br> 開倉價：$999（陳列品/2部）<br> 原價：$2,480</p><p>開倉資料
</p><p>地址：油麻地彌敦道525號MK1超級數碼廣場<br> 日期：12月21至26日<br> 時間：早上11時30分至晚上7時30分<br> 查詢：Vision（31642288）<br> （註：只有TF-2693及TF-3293提供一年保養）</p></body></html>