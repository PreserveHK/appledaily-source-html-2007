<html><header><meta charset="utf-8"><title>許願求財色兼收<br>周汶錡返鄉下日食8餐</title></header><body><h1>許願求財色兼收<br>周汶錡返鄉下日食8餐</h1><p>名模周汶錡（Kathy）近年推出旅遊書系列，新作輪到介紹家鄉上海。Kathy5月往上海拍攝，一星期內天天七、八餐，吃喝玩樂，為美食捱餓排隊、逛藝術區、買上海精品，更不忘拜許願樹，祈求愛情事業兩得意。</p><p>周汶錡的新書《MyStyleGuide上海之旅》將在書展推出，之前她曾寫過香港和台灣兩地，今次她潮玩自己家鄉上海，捐窿捐罅。5月出發，由於只得一個星期，所以行程十分緊密，Kathy接受訪問時說：「我去咗一個星期，嘩，好多美食，好好味，我日日食七、八餐，好彩我係食極唔肥㗎啫。」<br> 祖籍上海的Kathy，最愛吃包點麵條，她謂此行食盡街頭小吃，不少都要排隊等食，像李碧華也推介、店外長期有人龍的「小楊生煎飽」和一家叫「阿娘麵」的地道麵店。</p><p>遲一分鐘冇得食</p><p>Kathy說：「呢間店連當地導遊都唔識，唔好睇舖頭仔外表又舊又細，好多本地人食，老闆根本就唔憂做，我哋本來想趁飯市食一碗，點知遲咗一步，話一點午休，遲咗一分鐘，一點零一分就唔賣喇，好彩後來工作人員出盡法寶，先說服到老闆賣一碗麵畀我哋影相，真係誇張。」<br> 除了吃吃吃之外，Kathy此行還發掘了一些得意新玩意，她去豫園買手信時，發現內裏居然有一棵許願樹，她二話不說即湊熱鬧寫願望拋上樹，至於許了甚麼願，她說：「當然係事業愛情兩得意啦。」&#13;</p><p>欣賞毛澤東精品</p><p>此外，Kathy又到了上海一個由舊貨倉改建的藝術soho區欣賞畫作，到「泰康路」買由上海設計師設計的精品小物、蒲茶座，感受文化區氣息，她說：「我去咗一間叫『毛太設計』精品店，佢哋用毛澤東做主題設計，我買咗幾件得意tee同精品。」
</p></body></html>