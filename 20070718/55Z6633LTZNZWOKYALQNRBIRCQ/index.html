<html><header><meta charset="utf-8"><title>梁漢文老翻朱培慶</title></header><body><h1>梁漢文老翻朱培慶</h1><p>楊千嬅、梁漢文和鄭融等前晚在黃埔綵排「2007漫遊大千音樂世界之烈女風雲」音樂會，千嬅跟梁漢文分成飛女黨及飛仔黨兩派鬥舞，甚有80年代味道，梁漢文排舞時為避免給千嬅捉到，竟躲在她身後，情景跟朱培慶為避傳媒拍照，躲在艷女CoCo背後一模一樣。</p><p>「我要捉佢啫」</p><p>問千嬅可知她跟梁漢文的表演，跟朱培慶的如出一轍？她聞言好像不知有此事件，良久才表示：「唔似，邊度似，我係飛女，佢係飛仔，係講我要捉佢啫。」梁漢文則說：「我就冇諗過，你哋咁都聯想到！」<br> 負責排舞的Otto指千嬅跟梁漢文再合作是重拾華星當年情，問千嬅可曾跟梁漢文拍拖？她表示：「吓？唔記得喎，如果拍拖可以帶動票房嘅話，就一定話係啦。」<br> 採訪、攝影：駱華齡</p></body></html>