<html><header><meta charset="utf-8"><title>馮仁昭四圍超：周麗淇撇嘉穎歎西餐 - 馮仁昭</title></header><body><h1>馮仁昭四圍超：周麗淇撇嘉穎歎西餐 - 馮仁昭</h1><p>周麗淇（圖）同鄭嘉穎嘅緋聞傳咗好耐，日前女方終於默認拍拖。不過前晚周麗淇撇甩男友，同Twins嘅記者密友到中環歌賦街一間西餐廳食晚飯。之前蔡卓妍偷會鄭中基，次次都由呢位記者密友義務做天文台，前晚佢改陪周麗淇，飯後仲幫佢截埋的士，第日周麗淇偷會鄭嘉穎嘅話，唔知會唔會call佢睇水呢？</p></body></html>