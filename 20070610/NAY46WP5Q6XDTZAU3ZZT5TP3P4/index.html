<html><header><meta charset="utf-8"><title>重慶懸紅10萬　搵藏獒「西疆」</title></header><body><h1>重慶懸紅10萬　搵藏獒「西疆」</h1><p>人不如狗，每次見到啲外地新聞，懸紅獎賞幾十萬，只為搵番隻狗仔，我就不禁會諗︰如果我唔見咗，老竇肯唔肯出$100,000搵番我呢？泰國泰王走失咗隻狗，都只肯出HK$4,000懸賞，但以下9位狗主真係唔話得：高價尋狗。去開旅行，不妨帶埋今日呢份Billboard，咁啱見到呢幾隻失犬，做善事之餘，分分鐘連旅費都賺埋。<br><br>記者︰劉昱蘭</p><p>TOP9發達尋犬記<br>Top1</p><p>呢隻狗「西疆」屬於藏獒犬，係藏民眼中嘅天狗，性格忠誠，除咗主人，陌生人好難接近佢。06年中，主人花咗10萬同「西疆」去重慶配種，但搭車返四川途中，竟然唔見咗佢。𠵱家主人肯用價值10萬嘅小藏獒作報酬，換番「西疆」返嚟，去開嗰頭就留意吓喇。<br> <br> 聯絡方法︰重慶市派出所（6331-1977）</p><p>Top2<br>哥基Bear︰HK$40,000</p><p>呢隻歌基仔係喺美國加州Lakeside俾駛過嘅貨車偷走，主人出價約HK$40,000尋狗，出手闊綽過泰王10倍。<br> <br> 聯絡方法︰619-561-9169</p><p>Top3<br>西施Hairy︰HK$37,000</p><p>喺路易斯安納州嘅Leesville走失，係世上懸紅最多嘅西施。<br> <br> 聯絡方法︰685-632-7574&#13;</p><p>Top4<br>狼狗︰HK$23,000</p><p>喺加利福尼亞州Sacramento走失嘅狼狗，佢嘅特徵係耳仔向上反轉，俗稱「捲耳」。<br> <br> 聯絡方法︰661-703-1525</p><p>Top5<br>馬蓮萊Rumble︰HK$20,000</p><p>喺維珍尼亞州走失嘅Chester長毛狼狗。<br> <br> 聯絡方法︰540-377-9865</p><p>Top6<br>約瑟爹利Mattie︰HK$15,600&#13;</p><p>呢隻小約瑟，係喺德州嘅SanMarcos在車上俾人偷走。<br> <br> 聯絡方法︰970-387-5049</p><p>Top7<br>混種爹利Bebe︰HK$15,000&#13;</p><p>佢喺加利福尼亞州嘅洛杉磯屋企，俾賊人爆格後就唔見咗。<br> <br> 聯絡方法︰310-266-2148</p><p>Top8<br>史納沙Nickel︰HK$15,000</p><p>佢係隻史納沙，未剪晒尾喺田納西州嘅Alabama屋企俾人揸車偷走。<br> <br> 聯絡方法︰256-442-3324</p><p>Top9<br>芝娃娃︰HK$11,700&#13;</p><p>喺加利福尼亞州嘅HaciendaHeights走失。<br> <br> 聯絡方法︰ http://www.lostdogsdatabase.com </p></body></html>