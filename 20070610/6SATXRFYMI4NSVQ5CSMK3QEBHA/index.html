<html><header><meta charset="utf-8"><title>求驗客手記：助教劈炮雲尼亞里頭痕 - 求驗客</title></header><body><h1>求驗客手記：助教劈炮雲尼亞里頭痕 - 求驗客</h1><p>祖雲達斯踢完意乙後，雲尼亞里就正式上任，同時，原由助教變成臨時教練嘅哥拿甸尼就因想坐正不遂，劈炮唔撈！但係，哥拿甸尼喺祖記做咗8年助教，人緣唔錯，日後隨時撬埋門將教練、體能教練等齊齊過檔，而雲帥又冇教波一排（帕爾馬只屬兼職性質），已冇班底可言，若然幕後齊辭職嘅話，祖記有排煩喇！</p></body></html>