<html><header><meta charset="utf-8"><title>睇佛教劇　悟人生四苦<br>紅姑帶笑避談夫病</title></header><body><h1>睇佛教劇　悟人生四苦<br>紅姑帶笑避談夫病</h1><p>最近鍾楚紅的夫婿朱家鼎暴瘦50磅，被傳身患重病，幾個月來紅姑不斷陪夫遍尋名醫治病，此事後，前晚紅姑首度在公開場合亮相，但她卻拒絕透露夫婿健康狀況，而同場出現的陳志雲就表示不會怪責王賢誌炮轟自己，更稱無綫大門隨時為他開。</p><p>鍾楚紅夫婿朱家鼎雖然已公開否認患重病，不過前晚紅姑在尖沙嘴文化中心欣賞一個與佛教經典有關的舞台劇《華嚴經》時，雖然心情看來頗不錯，該劇雖非宣揚佛學，但旨在讓觀眾從不同的角度、不同的經驗去理解和感受一些與自己生活、生命有關的事情，如生老病死。當記者問到其夫是否有病時，她卻不肯談論，記者再三要求她停下來接受訪問，她就面帶笑容說：「我趕住入去睇騷，唔傾啦！」隨即頭也不回匆匆入場。</p><p>陳志雲否認偏心</p><p>同場來看首演的還有無綫電視總經理陳志雲，由於王賢誌日前接受雜誌專訪時，狂轟他偏心崔健邦，王更一怒之下，離開效力了13年的無綫，對於此事陳志雲回應說：「我好明白佢嘅心情，但我唔知原來佢激氣咗咁耐，其實公司點樣用一個藝員，係需要大家開會去傾，並唔係一個人話晒事，我並冇偏幫邊個藝人，雖然崔健邦同王貽興係我推薦入行，但佢哋發展成點都要睇佢哋識唔識把握機會。」<br> 陳志雲又指不會怪責王賢誌，更隨時歡迎對方找他傾談，陳說：「其實喺王賢誌離開無綫前，我本來約咗同佢傾偈，但後來因我要出埠，所以見唔成。其實TVB大門係隨時為佢打開，佢幾時想返嚟都可以，如果佢要過亞視，香港係一個自由市場，當然係隨佢自己鍾意啦！」<br> 對於陳志雲歡迎回巢的言論，王賢誌昨日在電話中回應說：「其實都冇乜回應，TVB道門發生嘅事或者係幕後嘅做法，自己已經反映過，未來日子喺邊道門工作，我都要更加努力，更加要有表現。」</p><p>邀珊珊主持奧運</p><p>此外，昨日陳志雲在中環麗嘉酒店錄影《志雲飯局》，訪問腹大便便的風之后李麗珊時，記者追問他杜琪峯是否入主無綫？他表示：「冇聽方小姐（方逸華）講過，所以唔清楚，但如果杜Sir同王晶真係肯嚟幫手，當然係好事啦！」<br> 北京奧運在即，陳志雲昨日趁機開口邀請珊珊擔任奧運節目主持，珊珊指若時間許可，問題應不大。李麗珊昨日在夫婿黃德森陪同下接受訪問，她表示：「第二胎應該會喺八月生，雖然生一個BB要成400萬，咁貴都肯生多個，主要係想小朋友有個伴。」<br> 採訪：王連連、楊潔雯<br> 攝影：葉君海&#13;</p></body></html>