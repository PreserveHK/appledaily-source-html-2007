<html><header><meta charset="utf-8"><title>特稿<br>受害人花三個月戒藥</title></header><body><h1>特稿<br>受害人花三個月戒藥</h1><p>「我以前一定要有安眠藥喺身邊，如果唔係我會無安全感，唔食一定瞓唔着。」服食安眠藥已五、六年的于小姐指出，服食安眠藥後試過夢遊，不自覺地落街買炭回家燒炭、煮食、致電朋友等等，「食咗藥之後自己做咗好多嘢，睇番轉頭其實真係好危險。」<br> 33歲的于小姐本身也有焦慮問題，27、28歲時開始失眠，要食安眠藥才可入睡。由初時服食Imovane至後來轉服Zolpidem，最初每晚只食一、兩粒，後來越食越多，「雖然醫生叫我食兩粒，但最多嘅時候要食到10粒至瞓到。」</p><p>「唔記得夢遊嘅情形」</p><p>于小姐憶述，服藥後曾亂打電話、落街買東西及狂食，「有一次仲着住件睡衣，走落街去便利店買咗包炭，返屋企燒炭。」她甚麼也記不起，翌日起床時駭然發現房內有一堆「燒唔着嘅炭」，才知道昨晚夢遊落街買炭。<br> 最常出現的異常行為是致電朋友，「瞓咗之後狂打電話畀朋友自己又唔知」，甚至只食一粒安眠藥的份量，也會出現夢遊情況。<br> 于小姐形容「好多時都唔記得夢遊嘅情形，但有時又好似有啲似睡非睡咁嘅感覺」，但現時她已成功透過進食另一種藥物，並花了三個月時間戒掉安眠藥。本報記者&#13;</p></body></html>