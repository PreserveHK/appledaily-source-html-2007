<html><header><meta charset="utf-8"><title>轆Book：07限量版整色整水<br>CBR1000RR絕配橙花</title></header><body><h1>轆Book：07限量版整色整水<br>CBR1000RR絕配橙花</h1><p>曾幾何時，相約老友談天說地，偶然會發吓噏風：「中咗六合彩就送架車畀你，你鍾意波子定Benz？」雖則係癡人夢話，不過若果有人話送架CBR1000RRRepsol最新嘅特別版畀你，就一定係吹水，事關香港配額只得幾部，仲要全部售罄，再訂貨都唔知要等到幾時！話晒係落場拉花特別版，點都威過喺街度嗰啲普通拉花啦！<br><br>文：TigerL　攝影：陳偉強<br>模特兒：Sukmi<br>化妝：bonniejk2002@yahoo.com.hk</p><p>限量拉花極珍貴</p><p>繼先前的HRCRacing特別花紋版大放異采之後，HondaCBR1000RR再下一城，推出全新RepsolHondaTeam限量落場版拉花，吸引處除一身鮮艷顏色，還有非常搶眼的三柱式橙色輪圈。其實在短短不足一年，已先後引入不同的限量拉花來吸引車迷，而07年的全新RepsolHondaTeam車花，除了花紋同輪圈加入新色外，還有倒立式前叉、改為金色嘅迫力卡鉗等，車架亦由黑轉為銀，最重要是全球數量極少，相當之珍貴，真係有錢都未必買到。</p><p>大幅改良引擎盤頂</p><p>稀有就是珍貴，也代表了「真係貴」，全新嘅CBR1000RRRepsol版本更是珍貴代表，十萬以上車價已是豪氣級消費，加上香港代理配額不足，貨源相當緊張，令呢架新一代戰神更係彌足珍貴。</p><p>愛車之人要搶買此車絕對無可厚非，除了Repsol拉花版是限量生產之外，內涵亦是值得一談環節。在同級車種中，Honda放在此車的成本遠遠超過想像，與04年版本比較，引擎盤頂已刻意作出大幅度改進，目的是增強中高段表現和提升引擎的峯值輸出，而尾牙亦由40齒增加至42齒，讓加速表現更加突出。</p><p>Seat位改軟坐得舒服</p><p>由於提升了峯值輸出關係，尾段極速仍然能保持，真是想幾快就有幾快！速度和扭力絕對令人拍案叫絕，而獨門武器HESE電子Damper仍然跟隨左右，令彎路轉向能保持上佳表現。<br> 舒適度一直是Fairling車一大弱項，但Honda仍在這方面下了苦功，將Seat位軟墊硬度微微調低，加強駕駛人士之舒適度，雖則點都不及一般電單車咁舒服，但真的喜歡Fairling跑車的車迷，絕對唔會介意座位稍硬這一點。喜歡跑車帶來之快感，先至係真正樂趣的所在，當然還有「限量」這名詞帶來之吸引力吧！</p><p>2007HondaCBR1000RR規格</p><p>引擎：四衝程水冷DOHC16活瓣並列4汽缸<br> 傳動：濕式多片6前速鏈傳動<br> 馬力：172ps/12,500rpm<br> 扭力：11.67kg-m/10,000rpm<br> 總排氣量：998c.c.　淨重：176kg<br> 尺寸：2,030×720×1,118mm<br> 查詢：燦基電單車行（27622777）</p></body></html>