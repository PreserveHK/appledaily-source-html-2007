<html><header><meta charset="utf-8"><title>擔旗仔上街<br>將不滿Fing出來</title></header><body><h1>擔旗仔上街<br>將不滿Fing出來</h1><p>我們Billboard叫人今天（7月1日）上街遊行，不是搞抗爭，或要平反甚麼，而是要大家養成爭取自己權利的習慣，亦好讓它變成傳統延續下去。每年一次的7.1遊行，沒有固定主題，沒有派別之分，只要在過去一年對政府和當權者有不滿，就可大聲呼喊出來。有這樣一個民主到不得了的遊行，很難得，所以我們必須珍惜。當然，無知的當權者也看到7.1的演變，所以今年開始限制遊行時間：4小時。<br>記者對上街遊行也有一點心得，要行得舒服，就要準備充足，加上今年只有4小時，如果不快快腳，有機會被警方告你：非法集會。這是很黐線、很無理，但作為好市民，有責任遵守法紀，所以以下8個貼士，相信可令你在指定時間內完成。<br><br>BY：伍旋卓<br><br>記者︰劉昱蘭<br>攝影︰周旭文<br>Model︰Ruby</p><p>今年7.1遊行於下午2時30分在維園出發，指定路程全長3,600米。如果要等2個鐘，再行2個鐘，平均步速要有每小時2公里先行得晒。</p><p>10個7．1上街理由</p><p>1.落實2012雙普選<br> 2.高官問責冇建樹民望低咪留低<br> 3.醫生、社工及教師「同工同酬」<br> 4.反官商勾結<br> 5.保障工人階層工資<br> 6.還我皇后碼頭<br> 7.還我真正藍天<br> 8.推倒西九屏風屋苑搵啖氣唞唞<br> 9.嚴懲醫療事故失職者<br> 10.業主立案法團兼管理公司咪再黑箱作業</p><p>DIY口號旗仔︰</p><p>Step1︰寫出今次遊行你最想爭取乜嘢。
</p><p>Step2︰沿旗仔邊緣剪至尾。
</p><p>Step3︰把整份副刊攤開，用餘下部份捲成旗杆。
</p><p>過往4年7．1遊行人數統計</p><p>人數不重要，最重要是你們有沒有參與過；但我們可從數字的升降，看到該年市民對政府的信心。</p><p>過往4年精警標語</p><p>每一個口號和標語，都可促成是次遊行的主題。</p><p>歷年「被舉」的高官首級</p><p>每年遊行時，大家會高舉自己討厭的高官首級，05年沒有，證明7．1遊行對事不對人。</p><p>8個7.1遊行必備<br>Top1：報紙變旗仔</p><p>遊行最精采嘅，就係見到有色水又搶眼嘅手作標語同埋假人，有心有創意。你無時間整唔緊要，港聞版有橫額俾人拉，副刊亦略盡綿力，設計支DIY旗仔，寫出你嘅訴求。</p><p>Top2：帶多個朋友</p><p>多個人多分力量，多把聲喊口號聲勢浩大啲，多啲本錢為香港人真正嘅需要撐到底，而且多個人支持意志力會強啲，行得快啲或者等行嘅時候都有耐性啲，實在一定要帶多啲朋友先奏效。</p><p>Top3：撐傘（撐直選）</p><p>天氣不穩要佢擋風擋雨之餘，學阿大狀余若薇話齋，帶把遮撐住曾特首，撐佢幫香港向中央爭取2012雙普選。</p><p>Top4：鬧鐘/鬧錶</p><p>調校去遊行開始後2個鐘響一響，如果仲未行夠一半，真係要再加把勁行快啲。</p><p>Top5：啤酒（暗寸財爺）</p><p>消暑透心涼之餘，仲可以借個機會問問財爺，除咗紅酒之外，為乜啤酒冇稅減。
</p><p>Top6：Roller/暴走鞋</p><p>嗰4個鐘喺維園等出發，由維園行去政府總部，沿途警察又截人分流，又唔開晒啲行車線俾大家行，根本唔夠時間行畢全程，對鞋唔加個轆就真係唔係幾夠Turbo。</p><p>Top7：氧氣罩</p><p>做4小時帶氧運動唔會咁易缺氧嘅，不過可寸吓香港空氣質素每況愈下，還我真正藍天，仲可幫自己打打氣。</p><p>Top8：風扇仔/扇</p><p>搧走悶氣谷氣之餘，最好同政府講埋，要撥走西九個屏風樓，我想唞啖氣啊唔該﹗</p></body></html>