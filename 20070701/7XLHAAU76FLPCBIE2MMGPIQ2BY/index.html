<html><header><meta charset="utf-8"><title>求驗客手記：學球員扮型？　賓帥留鬚夠潮 - 求驗客</title></header><body><h1>求驗客手記：學球員扮型？　賓帥留鬚夠潮 - 求驗客</h1><p>利物浦領隊賓尼廸斯帶波時着晒西裝，有時仲戴埋眼鏡，所以俾人嘅感覺係斯斯文文，成個學者咁。但呢位西班牙教頭最近轉形象，喺馬里中場施素高續約儀式上，唔着西裝着便服仲留埋鬚。利記班波年輕，型仔又多，賓尼廸斯今次轉形象，可能係想同佢哋打成一片，下次唔知會唔會玩埋紋身呢？</p></body></html>