<html><header><meta charset="utf-8"><title>着數特區：食薄荷糖邊照鏡</title></header><body><h1>着數特區：食薄荷糖邊照鏡</h1><p>好多人都鍾意得閒無事嗒吓薄荷糖，貪佢清涼之餘又可除口氣。最近咖啡店PacificCoffee亦都出咗兩款薄荷糖，分別為薄荷味及柑橘味，一盒賣$16，兩款皆採用無糖配方。最正係包裝精緻，推開蓋見到一細塊鏡，Size啱啱好攝入袋仔，得閒用嚟補妝，或者食Lunch後照吓牙罅有冇攝住菜，方便到極，係OL必備零食。</p></body></html>