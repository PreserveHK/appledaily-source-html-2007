<html><header><meta charset="utf-8"><title>Abcellophobia廁格恐懼症<br>TOP1好書的10個現代恐懼症</title></header><body><h1>Abcellophobia廁格恐懼症<br>TOP1好書的10個現代恐懼症</h1><p>城市人乜都驚，原來每種恐懼都有一個學名，多到可以出本書。好似今次呢本TOP1好書《ModernPhobias》咁，就集合咗好多種Phobia，睇一睇，吓，好多恐懼症都響身邊發生，好驚呀。<br><br>文：萬森</p><p>害怕獨自留在廁所的小格中，咁點樣屙屎呀？唔通要一班人陪？</p><p>Facipsophobia　DIY恐懼症</p><p>懶人都害怕DIY，提起要動手自己製造家具或東西，就會顯得不安。</p><p>Genviaphobia　民意調查恐懼症</p><p>你行過街口，見到街中站着一班做民意調查的人，自然會避開佢哋。呢種叫怕人做民意調查的行為是Genviaphobia，你和我都可能會有。</p><p>Idemophobia　相同裝備恐懼症</p><p>簡單講，好多明星都會有Idemophobia，就係怕撞衫，或者和別人着上一樣的服飾或裝備。</p><p>Lanxophobia　度身恐懼症</p><p>出外買衫，售貨員好熱情咁同你度身，你周身打冷震，係喇，你有Lanxophobia，即害怕被人左度右度。</p><p>Homenophobia　名牌恐懼症</p><p>加個LV響前面，就係LV恐懼症，我希望老婆患咗呢個絕症，最好一世㖭。</p><p>Primaforphobia　第一個完成恐懼症</p><p>怕行先死先？原來真係有呢種恐懼症，據我經驗，學生哥考試時大多有呢種恐懼症。</p><p>Versurphobia　賬單恐懼症</p><p>這種Versurphobia是自己造成，典型例子，出糧時搏命用信用卡，月尾自然會有Versurphobia。</p><p>Occuviaphobia　四目交投恐懼症</p><p>患有呢種恐懼症的人，一世也不知甚麼是一見鍾情，其實Occuviaphobia很常見，特別是內向的人。</p><p>occupatophobia　忙碌恐懼症</p><p>不明白怎麼是恐懼症，工作當然怕忙，最佳醫治方法是蛇王。</p></body></html>