<html><header><meta charset="utf-8"><title>志偉領紅牌賀回歸</title></header><body><h1>志偉領紅牌賀回歸</h1><p>香港明星足球隊與內地影視明星隊，昨午在香港大球場為回歸盃足球賽上演一場中港對戰，最後雙方以3比3打成平手，卻稱不上是和氣收場，因曾志偉領了紅牌被判罰出場，更連累球隊被判罰十二碼，幸得擔任門將的張兆輝神勇撲救，香港明星隊才不致「衰收尾」。</p><p>阿B聲誘敵方</p><p>譚詠麟、尹志強、米雪、洪天明、何家勁及曾志偉等人，昨日先在南華會食飯，再出發到大球場，苗僑偉就有太太戚美珍及兒子撐場打氣。據聞阿倫的兒子也會到場，不過就未發現其子的影蹤，阿倫說：「你哋見到就見啦！我之前練波搞到隻腳腫晒，好彩已經消咗腫。」<br> 此外，鍾鎮濤（阿B）擔任演唱嘉賓，他說：「我今日嚟唱歌，唔會落場踢波，只會幫手打氣，我負責誘惑對方球員等佢哋分心，我當然係對自己友有信心，不過我都唔知明星隊對邊隊。」<br> 採訪、攝影：魯萍</p></body></html>