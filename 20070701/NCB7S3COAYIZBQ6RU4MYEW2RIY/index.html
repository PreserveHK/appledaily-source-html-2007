<html><header><meta charset="utf-8"><title>車展Update：SX4有齊包圍大胎軨<br>18萬搞掂</title></header><body><h1>車展Update：SX4有齊包圍大胎軨<br>18萬搞掂</h1><p>今日係香港回歸祖國10周年嘅大日子，政府同民間組織都舉辦咗好多活動等大家參加，作為車迷嘅你，參加完呢啲活動之後想唔想搵番啲餘興節目？咁就梗係去各大汽車陳列室睇吓車、昅吓有咩優惠啦！Suzuki代理就特別喺回歸長假期，喺於灣仔Showroom展出全新SX42.0Sport。部車除咗保留原車的流線造型外，仲加有全車包圍、尾翼，連胎軨都換埋17吋款式，登時變到好似部小辣跑咁，而車價則為$179,900。</p><p>另外，行過少少嘅Subaru陳列室，原來都有部好車等你睇喎！咪係嗰部限量推出嘅STI-limited囉！係人都知SubaruImpreza係部好型嘅房跑車，呢部STI-limited版本就改用咗經過改良嘅尾定翼、17吋超輕合金胎軨同埋前後Brembo制動系統，而嗰台2.5公升Turbo偈仍可輸出高達280匹馬力，揸佢出街肯定搶晒收視！車價$337,800！<br> <br> 記者：鄭達基</p><p>Suzuki陳列室車展</p><p>時間：10:00am-7:00pm<br> 地點：灣仔Suzuki陳列室<br> 查詢：香島汽車（23320091）</p><p>Subaru陳列室車展</p><p>時間：10:00am-8:00pm<br> 地點：灣仔Subaru陳列室<br> 查詢：MotorImage（25112727）</p></body></html>