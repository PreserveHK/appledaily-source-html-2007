<html><header><meta charset="utf-8"><title>$99AirMaxBurst平爆波鞋街</title></header><body><h1>$99AirMaxBurst平爆波鞋街</h1><p>打開報紙樣樣都話加價，有報道話出年平均加薪5%，不過食餐飯都唔只加10%啦，衣食住行，始終以衣行先，置裝費點可以慳？好彩遇上波鞋開倉，JackPurcell、NikeDunkLow、AirMaxBurst等等全部$99對，就算係炒鞋如AirFootscapeWoven一樣勁減。阿媽話過年咪「鞋鞋聲」，咁一於即刻掃餐飽！<br><br>記者：陳諾堯　攝影：陳偉強<br>Model：Ivan@PureModels</p><p>男裝adidasKG白色銀邊波鞋，<br> 原價：$499<br> 五折開倉價：$249<br> <br> NBA灰色KingsLogo衞衣<br> 原價：$349<br> 四三折開倉價：$149&#13;</p><p>Knowledge白色PrintTee<br> 原價：$299<br> 二四折開倉價：$70</p><p>$99蚊掃埋VandalSupreme</p><p>$99唔只AirMaxBurst一對，不過其他係女裝，同女友一齊掃就至啱，抵掃款式包括JackPurcell、VandalSupreme同DunkLow，數量不算多，Size有少少唔齊，以咁嘅價錢當然係首選目標，試咗啱唔啱先再諗第二對！</p><p>新到NikeZoomTre一樣六折</p><p>除了$99蚊波鞋之外，adidas嘅KG同Superstar、Nike剛剛抵港2-3星期的P.Rod同ZoomTre、DVS的ZipOn、Trades同Huf×DVS都通通低至六折以下。到時同場亦會有多些波鞋款，例如AirMax、adidasSuperstar、adicolour同NikeTerminator等等有得賣，價錢會係$299-$399。</p><p>DVS一對$250兩對再折</p><p>男裝DVS格仔花布ZipOn波鞋連鞋袋，原價：$599，四二折開倉價：一對$250，兩對$470</p><p>炒鞋FootscapeWoven一樣減</p><p>Nike的FootscapeWoven炒到出晒名，帶頭日本仔藤原浩着完又到香港潮人陳冠希，市價𠵱家仲賣緊$1,899，但今次老闆割價以六折價錢售賣，咁筍價錢唔排隊就假！<br> <br> 男裝AirFootscapeWoven波鞋，有兩色，每色有十對，Fans咪走寶！<br> 原價：$1,899<br> 開倉價：$1,199</p><p>$70蚊買KnowledgeTee</p><p>秋凉先來入短袖Tee，趁低吸納嘛。短袖Tee主角係本地品牌Knowledge，今次HeadCoach以$70蚊開倉價大益街坊，要嚟襯衫或者當底衫着都抵，認真平到笑！
</p><p>開倉日期：即日起至11月25日<br> 查詢：HeadCoach（27710163）<br> 旺角彌敦道628號瓊華中心2樓209室</p><p>同場加映NBA產品四三折
</p><p>風魔籃球發燒友的NBA衞衣，今次開倉大賣$149蚊，趁入秋買定就最啱，着落仲有啲懷舊味道！除此之外仲有Jordan的波衫波褲價錢$69-$149不等，愛打波嘅朋友唔好走漏眼。此外，Nike的Accessories一樣勁減，例如腰包、Cap帽同Wristbands等等，十幾蚊起有交易。
</p></body></html>