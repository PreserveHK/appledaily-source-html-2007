<html><header><meta charset="utf-8"><title>馮仁昭四圍超：關楚耀慰問受傷衞詩 - 馮仁昭</title></header><body><h1>馮仁昭四圍超：關楚耀慰問受傷衞詩 - 馮仁昭</h1><p>關楚耀噚日去商台接受訪問，喺節目入面仲即席獻技彈結他，佢話喺加拿大讀書時曾以五男女組成樂隊演出，提到佢嘅緋聞女友衞詩(Jill)日前喺廣州擔任衞蘭演唱會嘉賓時，因為去廁所而扭傷腳，關楚耀話唔知呢件事，但之後會打電話慰問對方，提到Jill收身成功，佢話：「我已經兩個月冇見過佢，真係唔知。」</p></body></html>