<html><header><meta charset="utf-8"><title>馮仁昭四圍超：徐子珊下廚周身傷 - 馮仁昭</title></header><body><h1>馮仁昭四圍超：徐子珊下廚周身傷 - 馮仁昭</h1><p>徐子珊噚日喺MegaBox出席活動，佢聯同大廚炮製順德美食，佢話：「我本身廚藝唔好，好少下廚，煎嘢試過俾油彈到，煲水又試過俾蒸氣燙傷，以前喺外國讀書都係用微波爐多。」談到謝天華近日喺湖南嘅《舞動奇迹》中勝出，有跳舞底子嘅徐子珊話：「都替佢哋開心，聽講個節目有三億人睇到，出年再有呢啲比賽嘅話，我都會舉手自薦參加。」</p></body></html>