<html><header><meta charset="utf-8"><title>村上隆咕𠱸+金寶湯靚畫<br>Kanye網誌晒Cutie潮屋</title></header><body><h1>村上隆咕𠱸+金寶湯靚畫<br>Kanye網誌晒Cutie潮屋</h1><p>近年人人開blog，連曾經來港開騷嘅美國hiphop歌手KanyeWest都唔例外，佢個網誌除咗有好多YouTube片段睇之外，最吸引係佢公開自己嘅屋企，令人大開眼界。</p><p>晒波鞋珍藏</p><p>作為美國hiphop巨星，搵到大把錢嘅Kanye自然會將間屋佈置得美輪美奐，佢話晒係潮人一名，所以屋企擺設豪得嚟唔會老餅。喺個blog度，見到佢屋企除咗擺放AndyWarhol嘅經典金寶湯名畫外，仲有唔少popart擺設。眾所周知，Kanye同唔少日本潮人同設計師私交甚篤，好似早排LV御用設計師村上隆幫過Kanye張新碟《Graduation》設計唱片封套，Kanye屋企都放咗唔少巨型村上隆花花咕𠱸，另外客廳又擺咗懷舊卡通畫，潮得嚟都不失童心。<br> Kanye同日本時裝ABATHINGAPE嘅老闆NIGO都係老友，喺佢屋企200對波鞋珍藏入面，當然唔少得猿人波鞋。阿Deep仲見到佢間屋仲有幅由名畫家ErnieBarnes幫Kanye畫嘅畫，表達佢撞車後死過翻生嘅心情，原來都幾有意思！<br> 版主：網盜王尊尼Deep<br> 本欄逢周一至五刊出<br> <br> 網址：<br>  http://www.kanyeuniversecity.com/blog/ </p></body></html>