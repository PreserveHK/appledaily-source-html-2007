<html><header><meta charset="utf-8"><title>賭blog日記：英超雜牌軍 - 蘋果波神</title></header><body><h1>賭blog日記：英超雜牌軍 - 蘋果波神</h1><p>02/10/2007.....<br>多雲有雨</p><p>最新動態<br> 英超盛勢，雲格卻公開說擔心泡沫就快爆破，佢讀經濟學出身，你見阿仙奴大賺，會認同佢講法咩？實情係部份球會入座率的確不理想，身在英國嘅Rosa話700蚊港紙買到飛睇伯明翰迎戰曼聯，好抵！其實門票收入嗰舊錢，遠不如從全球電視轉播權分到同賣精品嘅增幅驚人；最重要係你有辦法喺英超長玩長有，錢就會繼續來，爭冠軍？邊有咁唔實際諗住同Big4鬥。<br> 前晚去酒吧睇愛華頓對米記，由於翌日係公眾假期，所以越夜越旺；識睇陣嘅球迷，臨場都會押向有阿廸達復出嘅拖肥糖。唔知大家有冇留意，呢兩隊中型班排出最前同最後嘅正選球員國籍，兩個龍門來自澳洲同美國，雙箭頭係埃及、南韓、蘇格蘭同尼日利亞兵，嘩！英超變成八國聯軍，你話呢幾個地區嘅波友，會唔會一樣同你睇緊直播呢？淨計呢筆轉播費都夠英超隊賺個夠。<br> 我同友人CM、M同K，見到愛華頓贏緊一粒，即齊押注買愛華頓贏夠兩球，那夜星光多燦爛！<br>  http://hk.myblog.yahoo.com/footballexperts/ <br> 逢周一至五見報<br> <br> 蘋果波神<br> 股市大旺，英超盛世，大家齊來贏多啲！</p></body></html>