<html><header><meta charset="utf-8"><title>時裝×家居：Habitat都搵佢畫牆紙<br>OrlaKiely一個花玩三瓣</title></header><body><h1>時裝×家居：Habitat都搵佢畫牆紙<br>OrlaKiely一個花玩三瓣</h1><p>佩服創作人的創意無限。愛爾蘭設計師OrlaKiely設計同名品牌，起初以簡單的葉柄圖案做手袋起家，後來發展女裝大受歡迎，這還不夠，OrlaKiely更以拿手的花卉圖案做主打，踩過界玩埋牆紙家品。服裝手袋家具三瓣同時進行，最近於香港開設首間專門店，開業未夠一個月就話要搬去同層另一較大面積的舖面，難怪的，要賣家具，大舖當然有着數，各位拭目以待！<br>記者：胡卓琳<br>攝影：林栢鈞<br>Model：IrenaM@Starzpeople<br>MakeUp&amp;Hair：Meegan<br></p><p>藍色蒲公英Top$2,400、芥辣黃色短褲$1,500<br> 藍色涼鞋$1,150、藍色車仔圖案行李篋$3,100<br> 灰藍色FlowerBlossom牆紙（52cm×10m）£60（約$926港元)</p><p>蒲公英圖案紅色連身裙$3,900<br> 黃色豆豆公仔$120<br> 杏×紅葉手袋$1,500<br> 彩色Stem圖案牆紙（52cm×10m）£60（約$926港元)</p><p>雛菊花灰色連身裙$3,500<br> 紅色蒲公英圖案Pouch$1,700<br> 綠色BigTulip圖案牆紙（52cm×10m）£60（約$926港元)</p><p>時裝手袋家品瓣瓣掂</p><p>認識OrlaKiely是從連卡佛及小店Coctail開始，兩店慧眼Buyer不時引入OK少量貨品慰藉Fans，Fans們只有吼到實新貨抵舖去搶。既然香港咁多支持者，OK今次索性來港開設專門店，主打時裝及手袋，想買家具牆紙暫時要預訂。以倫敦為基地的OrlaKiely於RoyalCollegeofArt一畢業，就吸引Harrods的注意，邀請她設計一系列女裝帽子，一鳴驚人。就連英國著名家品店Habitat都搵OK設計牆紙，後來OK索性開多瓣，連Homeware都撈埋！</p><p>熱賣花柄時裝系列</p><p>OrlaKiely最初就是以一個簡單的StemPrint作為設計藍本，估唔到一枝葉柄就令她闖出名堂，發展成現在的時裝家品王國。今季依然以花卉為題，多款充滿復古味的服飾，小圓領襯衣、A-line連身裙配以條紋、蒲公英和雛菊等鮮艷圖案。當然還有OrlaKiely鎮店的手袋系列。</p><p>雛菊圖案藍色Top$2,300、紅白間半截裙$2,300、圖案水杯每個$168、黃色豆豆公仔$120、啤梨圖案梳化（未定價）</p><p>彩色蒲公英Top$1,900、蒲公英藍色半截裙$2,900、紅白葉手袋$1,300、花花地毯（160×235cm）£950（約$14,656港元）</p><p>家具牆紙同一花柄</p><p>首次來港，小試牛刀賣家品，入貨數量絕對唔多，家品同樣以牡丹、蒲公英和雛菊等花卉圖案為主題，梳化、地毯、牆紙同幾個Display的櫃都只有得睇無得買。有現貨的只有幾個圖案水杯同男女豆豆公仔，不過就絕對歡迎客人於網上睇辦，落舖訂購，網上價錢加郵費及手續費，實際價錢就要落舖頭查詢。（ http://www.orlakiely.com） </p><p>家品網上睇辦</p><p>OrlaKiel（31019255）<br> 銅鑼灣時代廣場511號舖</p></body></html>