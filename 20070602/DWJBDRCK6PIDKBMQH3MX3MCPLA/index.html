<html><header><meta charset="utf-8"><title>街訪<br>溏迷原諒奸阿二</title></header><body><h1>街訪<br>溏迷原諒奸阿二</h1><p>《溏心風暴》昨晚在商場舉行夜宴，眾演員與大批觀眾齊齊欣賞大結局，吸引老中青視迷一早到場霸位，究竟觀眾為了甚麼原因熱捧《溏》劇？是否認為做盡壞事的細契關菊英值得原諒？及《溏》劇結束後沒有唐家上下陪伴會否感到失落？</p><p>區小朋友</p><p>排頭位的9歲區小朋友：我傍晚6點半就嚟排隊，媽咪打電話去攞飛嘅，我晚晚都有追睇，就算冇睇到都會上網睇番，最鍾意嘅角色係大契，最憎係細契同常在德。</p><p>曾小姐、朱先生</p><p>我覺得《溏心》好精采，尤其係爭產嘅劇情。如果係我，就唔會原諒細契，因為佢太衰。《溏心》播完，我諗都會睇吓緊接嘅《學警出更》，好睇就繼續追。</p><p>嚴先生</p><p>《溏心》劇情好引人入勝，又好緊張，令到我好想追看落去。我覺得細契係差，不過大家始終一家人，佢肯改過應該原諒佢。下星期冇咗《溏心》，我相信自己都會有啲失落感。</p><p>黃婆婆</p><p>《溏心》真係好好睇，個個演員都做得好，我特別鍾意李司棋同米雪，我每晚都又睇又錄㗎。我認同唐家嘅人要原諒細契，應該畀機會佢改過自新，下星期無綫播《學警出更》我一樣會捧場，因為我都鍾意睇陶大宇。</p></body></html>