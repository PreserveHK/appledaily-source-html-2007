<html><header><meta charset="utf-8"><title>國際視野：陷阱處處　只宜小注 - 王冠一</title></header><body><h1>國際視野：陷阱處處　只宜小注 - 王冠一</h1><p>筆者於5月31日「『狼來了』！有人信嗎？」欄內指出，中國政府上次三管齊下──加存款、貸款利率和銀行準備金，只是刺探性的警告，希望狂熱的股民可以收斂和冷靜一下，豈料「勸喻」無效，惟有使出「針對性」絕招──大幅調高印花稅，由0.1%加至0.3%（升幅兩倍），以收阻嚇作用。冠一更講出1997年5月一段類似歷史，希望讀者、投資者「收到」，別貿然冒進（其實包括港股）。<br> 雖然當日（31日）內地股市當政府措施冇到，大部份照升如儀（僅深圳A股跌1%），但綜觀全日下跌股份佔三分之二，上升股份僅三分之一，而升勢乃由金融類股份帶動，明眼人已知危機暗藏。果然，昨日滬深股市全面報跌，滬A跌2.62%、深A跌4.95%，兩地B股跌幅更分別下跌6.39%和5.33%不等。幾次加印花稅，股市都無運行，難道今次真係可以例外？<br> 美股周三晚為保存面子，借聯儲局5月9日的會議紀錄出爐，找藉口乘市底薄弱「挾」上，誓與這條「東方龍」劃清界線。然則，周四漠視第1季GDP增長由初值的1.3%被大幅下調至0.6%之惡劣消息，早段依然係威係勢炒上，然最終仍難免腳軟，收市道指倒跌5點，不無予人力有不逮之感覺。諷刺的是「豬八戒照鏡」的港股，昨日居然學人高開。中美股市皆跌，憑啥？最後不也是衰收尾！<br> 現時市況日升日跌、大上大落，已非一般投資者之樂園，貨源歸邊兼且大戶大把「水」，要開邊瓣由佢話事，故此不乏假象和走勢陷阱，簡單與精明的股民都會中招，因為閣下唔夠班大鱷高明。還有要記住的是：開邊瓣都不會開正你嗰瓣，信焉？</p></body></html>