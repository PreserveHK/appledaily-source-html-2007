<html><header><meta charset="utf-8"><title>大聲講電話　母女勸喻爆粗動武<br>巴士阿姐被掌摑</title></header><body><h1>大聲講電話　母女勸喻爆粗動武<br>巴士阿姐被掌摑</h1><p>【本報訊】在公共交通工具內大聲講電話，可能比講粗口更「乞人憎」！昨日一名39歲阿姐，就因為在巴士車廂內大聲講電話，遭同車一對母女面斥投訴，雙方初時口角，後因阿姐爆粗演變成三人大混戰，驚動巴士司機停車報警。　記者：簡明恩</p><p>去年5月「巴士阿叔」陳乙東因大聲講電話與人罵戰的經典場面，昨日在一輛59X線九巴下層車廂重演。早上約11時，當巴士沿屯門公路駛至荃灣時，39歲姓黃的酒樓女部長開始大聲講電話。「頭先屯門公路好塞車呀！都唔知搞乜，害到我要遲啲至返到公司……」據悉她在巴士由荃灣駛至長沙灣期間，先後致電公司、丈夫和兩名朋友，幾乎千篇一律地埋怨交通擠塞。<br> 當時巴士下層內約有十多名乘客，其中坐在黃婦前排一對61歲姓陳及26歲姓唐母女首當其衝，飽受噪音滋擾，儘管唐女戴上耳機聽歌，依然忍受不住，轉身向黃婦投訴：「小姐，你講電話可唔可以細聲啲呀？」黃婦回應：「好，我會細聲啲。」但卻繼續大聲講。</p><p>「都唔知有乜好傾」</p><p>對於黃婦態度依舊，唐女與母親大感不滿，兩人頻向黃婦白眼之餘，又冷嘲熱諷：「傾咁耐，都唔知有乜好傾。」此時黃婦疑因上班遲到已氣上心頭，遭母女兩人白眼後更是怒火中燒，突然化身「巴士阿姐」，即時收線並聲大夾惡指着母女兩人爆粗。<br> 已為人母的陳老太不甘受辱，二話不說便舉手打向黃婦，黃婦雖及時用手擋住，但此時坐在陳老太身旁的女兒亦同時出手，終於一巴掌摑向黃婦。據悉黃婦被摑後三人在車廂一度互相拉扯，幾近扭作一團，巴士司機從倒後鏡得悉車內有人打鬥，於是在長沙灣元州邨對開路面停車並報警。三人事後均向警員報稱受傷，要由救護車送院檢驗。</p><p>「一嘈就收唔到火」</p><p>記者事後問黃婦何以出口傷人，她語帶悔意地表示：「我哋做呢行（酒樓侍應）乜嘢客人未見過，其實我平時唔會同人嘈㗎，但一嘈我就收唔到火！」她又解釋：「喺架巴士咁嘈，我至要咁大聲講電話，如果唔係人哋聽唔到我講乜。」記者見黃婦敷藥後頸貼膠布，雙手有抓傷痕迹，問她日後會否收火，她答道：「梗係會啦，仲邊有下次。」至於打人母女亦告手臉受傷，敷藥後由醫院轉往警署接受調查。<br> 根據《道路交通（公共服務車輛）規例》，市民如在巴士等公共交通工具上，講污言穢語或冒犯性質語言即屬違法，一經定罪，最高可被罰款3,000元及判監禁6個月；大聲講電話則不受法例限制。不過，根據巴士公司指引，任何人在車廂內滋擾乘客，乘客可向車長舉報，車長勸喻無效則可報警處理。</p><p>講電話釀混戰示意圖</p></body></html>