<html><header><meta charset="utf-8"><title>抵買筍盤：Mazda陳列車最多平2萬</title></header><body><h1>抵買筍盤：Mazda陳列車最多平2萬</h1><p>嘩，如果咁啱你想喺呢排買車，選擇就真係多到你唔信囉！點解？因為除咗有多款新車嚟咗香港之外，跟住就係各大汽車代理，久唔久就會有批為數極少、兼且質優價廉嘅經理車或陳列車發售；就好似Mazda咁，佢哋今日就會喺葵涌美達中心，舉行Mazda試車日暨展銷會，屆時將有十多部陳列車喺場內展出，並以優惠價發售，最高優惠達2萬元。<br>另外，話到明係試車日暨展銷會，又點會淨係得陳列車賣呢，所以佢哋今次特別推出全新嘅Mazda8G，雖然新車無咗皮椅同DVD影音系統等豪華配備，但勝在受惠於政府對環保汽油私家車嘅稅務寬減優惠，家陣嘅售價係$239,900，而且試車仲可以參加抽獎，有機會贏取價值$17,800嘅TAGHeuer名錶㖭！<br>記者：鄭達基<br><br>時間：今日10:00am-6:00pm<br>地點：葵涌青山公路552-566號美達中心地下<br>查詢：萬事得汽車（28931112）</p></body></html>