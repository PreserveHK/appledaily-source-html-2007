<html><header><meta charset="utf-8"><title>7個涉谷品牌殺到<br>做潮誌CoverGirl</title></header><body><h1>7個涉谷品牌殺到<br>做潮誌CoverGirl</h1><p>日牌時裝總令人感覺特別馨香，女生們東京遊必定怒跑涉谷區、新宿、原宿大小店舖，咩涉谷109呀、0101呀、伊勢丹呀，撞口撞面都係香港人。港女奮力扮日女，需求之大，人人心郁郁打主意分一杯羮。新一季，開張不久的九龍西武亦齊齊加入戰團，一口氣入了7個日牌，勢將九龍西武逐步變身港版涉谷109，跟日本雜誌封面做日女話咁易！<br>記者：許維雅<br>攝影：黃子偉、何家亮<br>Model：Christy@JamCast</p><p>MAISONGILFY<br>Vintage做藍本</p><p>西武Seibu一向以售賣歐美品牌為主，較貼近潮流令港女垂青的日牌就不見影蹤。新一年新一季，西武就來個大改革，一口氣購入7個日本少女品牌。貨量不算多，但勝在7個品牌路線不同，令人感覺新鮮，加上價錢親民，難怪短短一星期已被掃走一半。貨量屬最多的MAISONGILFY，以Vintage為設計藍本，大玩洗水外套、Tee及薄褸等。品牌跟一般Vintage不同的地方係在Cutting方面，運用SlimCut設計令款式更貼身，更有日本少女味道。</p><p>BabyShoop安室代言</p><p>其次值得留意的品牌就有安室奈美惠任代言人的BabyShoop，一貫她的黑妹BlingBling作風，鮮粉紅色絲質TrenchCoat款長身外套已經甚有安室影子。雖然安室人氣大不如前，但她仍然係不少日本少女的模仿對象。品牌用上大量黑人至愛的耀眼粉紅色、黑妹頭圖案Print。BabyShoop分兩線，另一女人味較濃的設計叫WannaShoop，款式則較誇張，這樣就視乎你喜好黑妹打扮程度有幾高。<br> <br> BabyShoop白色大圓領貼身PrintTee$390<br> WannaShoop鮮粉紅色絲質長身外套$990</p><p>heavenark型格OL</p><p>heavenark款式較斯文，用上低調的黑色、杏色，但又絕對唔係呆板OL上班服。黑色西裝形外套包上白邊、配上粗金鏈作點綴，斯文得來十分有型，最適合愛貼潮流又嫌套裝老土的青春OL。可惜每一批的款式及貨量都不多，要買就要快。<br> <br> heavenark黑色短身西裝外套$1,390<br> MAISONGILFY黑色lace背心$550</p><p>搶手!閃令令配件</p><p>比起衫褲款式，今趟首次日牌連環入屋的Accessories絕對不多，只有u:bud尖頭鞋及MAISONGILFY的少量配件。雖然款少，但亦有獵物推介給大家，在閃金元素繼續肆虐今季的情況下，筆者就一眼看上金色閃閃珠片袋。<br> <br> u:bud白色高筒閃石綁帶尖頭鞋$990<br> u:bud黑色閃石黏貼尖頭鞋$890</p><p>其他4個日本熱牌</p><p>除了以上3個日牌，仲有Asrabbit、ScreamingInvaders、WestwoodOutfitters同SkullJeans，全部均在日本涉谷109內發售。其中以貼腳牛仔褲出名的WestwoodOutfitters最吸引，褲形很適合亞洲少女的身形，更被日本雜誌mini選為今季HotBrand。至於Asrabbit就走Casual路線，款式普普通通，但價錢尚算經濟。喜愛Juicy的女生，不妨一試有日本Juicy之稱的ScreamingInvaders。</p><p>店舖查詢：Seibu（36932388）<br> 尖沙嘴彌敦道19-21號九龍酒店</p></body></html>