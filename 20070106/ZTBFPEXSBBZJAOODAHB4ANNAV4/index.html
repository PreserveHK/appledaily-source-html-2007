<html><header><meta charset="utf-8"><title>百年老牌玩交叉<br>RedWing耆英大聯盟</title></header><body><h1>百年老牌玩交叉<br>RedWing耆英大聯盟</h1><p>RedWing一直都係「靴中之王」，特別係當年木村拓哉一腳將佢捧上天，當中RedWing875日本版喺當年尋遍香港、台灣都一鞋難求，成為潮界嚴選熱項！時至今日，RedWing設計依然百年如一，你不可能喺鞋身上找出有任何重大改動，加上超重鞋身、硬淨皮革、深坑「大狗牙」鞋底，真係完全沒有兩樣，死硬派古着迷一直視之為珍寶。相隔多年，RedWing就同WOOLRICH、HorweenLeather玩Crossover，外形唔會好特別，不過一樣令人動心。<br><br>記者：羅灝汶　攝影：陳盛臣<br>地點：美華氏（28026886）<br>Model：Nicol@Puremodels</p><p>鞋身用上WOOLRICH格仔絨布，感覺同普通版有好大分別。</p><p>紅翼超級粉絲
</p><p>美華氏主腦Eric：「我有20幾對RedWing，多數係特別搵番來，呢期最愛係百周年日本紀念版，當中有細分不同版本，一早入咗手，今次罕有玩Crossover，我對HorweenLeather系列比較感興趣！」</p><p>WOOLRICH百年羊毛世家</p><p>兩年前，RedWing剛好100大壽，沒有大事鋪張，只係推出不同版本嘅100周年紀念版，一樣吸引大量Fans垂青。RedWing吸引人之處在於耐用、耐穿，愈穿得久就愈有味道，慢慢打開知名度外，更加成為所有古着迷嘅必備之物。翻查資料，原來連前美國總統布殊都係RedWingFans，不過講到當初大紅大紫，都係多得萬人迷木村拓哉、Puffy！<br> 今次RedWing同美國兩間「百年老號」推出別注鞋，即時引起大家留意，因為多年來RedWingCrossover習作，出現次數真係10隻手指數得出，今次一玩就「一雞兩味」，同時推出同老牌羊毛成衣品牌WOOLRICH及百年皮革老號HorweenLeather嘅別注版，3個品牌加埋超過300歲，絕對係「耆英大聯盟」！RedWing×WOOLRICH推出嘅鞋就有3個不同顏色，分別將WOOLRICH製作嘅格仔絨布加到RW-9002、RW-9003、RW-9004身上，設計靈感來自美國樵夫工作鞋。鞋底一樣玩傳統「狗牙」，而且比起平常RedWing，鞋櫳顯得更闊落。另一邊廂，HorweenLeather×RedWing就推出RW-1910至1913幾個鞋款，鞋上皮革原來大有文章，都係出自美國欖球專用皮革，同WOOLRICH正好有兩種截然不同的感覺。</p><p>RedWing97-98別注版$3,800（a）
</p><p>百周年紀念版</p><p>其他RedWing新產品</p><p>售賣點：<br> a/AREA0264（21919377）<br> 尖沙嘴金巴利道26號地下<br> b/Midwest（28026886）<br> 天后屈臣道15號維多利中心商場63號地舖</p></body></html>