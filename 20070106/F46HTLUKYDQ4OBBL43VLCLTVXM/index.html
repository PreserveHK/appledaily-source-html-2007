<html><header><meta charset="utf-8"><title>之之揸260萬Bentley香車配名畫</title></header><body><h1>之之揸260萬Bentley香車配名畫</h1><p>關之琳平日大多以保母車代步，由司機接送，前晚她難得親自駕駛一部價值約260萬元的黑色Bentley新車，往銅鑼灣出席字畫展，之後再驅車往金鐘香格里拉酒店消遣。向來富貴的之之落車時儀態萬千，香車配美人，羨煞旁人。<br> 除了之之鍾情這部歐洲名驅外，去年許晉亨接載女友李嘉欣遊車河、配「ME2」車牌的Bentley，與之之的新車也屬同一型號，看來此名車深受名人愛戴。</p><p>撐黃家諾唔係基</p><p>前晚的活動，之之被問到有雜誌以其舊愛黃家諾跟女友的親密照為封面一事，她即維護黃家諾說：「吓！係咩？唔知噃，咁都好，起碼話佢正常，好過話佢係基啦！」此外，世界眼科組織光明大使任達華及曹眾也有出席，任達華還大談湊女經，他說：「我喺屋企都會同個女講普通話，因為我唔鍾意成家中國人，但喺度講英文。」問他可打算再添丁？華哥笑言：「追字係撐艇仔部首，有排撐，等我兩隻手撐快啲，不過個女都好多小朋友陪佢玩。」<br> 採訪、攝影：李珮洳、葉君海、娛樂突發組</p></body></html>