<html><header><meta charset="utf-8"><title>Game壇新貨：限定版迷彩PSP</title></header><body><h1>Game壇新貨：限定版迷彩PSP</h1><p>今星期日本係假期，遊戲公司唔會推出新Game，香港就唔同，仲有新貨返。呢款PSP嘅《MetalGearSolidPortableOPS》大件夾抵食，個盒大到好似家用機咁，用料豐富，除咗遊戲碟，值得留意梗係MGS版PSP，全機用上迷彩花紋設計，加埋皮套，唔係MGSFans，睇到流晒口水！限定版包括有三個襟章同證書，仲印有號碼，只有限量2,500套！</p><p>無論你部PSP係黑、白、銀定粉紅，都唔及呢部迷彩PSP搶鏡！</p><p>《DQM》NDSL機殼</p><p>NDSL新Game《DQM》吸引唔少勇者鬥惡龍Fans，仲推出特別版NDSL主機，若然覺得特別版要買多部機唔化算，不妨考慮呢個《DQM》機殼，既唔怕貼花部機，又起到保護作用，機殼上花紋仲相當唔錯㖭。</p><p>日版《龍珠》Fans學出波</p><p>《龍珠Z~SparkingNEO》係Wii推出時護航作品，不過推出之時只有美版機可以玩到，最近一班日版Wii機主終於等到日版推出，封面同美版完全唔同，而內容當然以日文為主，而且因為返貨少，唔少Game舖都有炒價出現，不過玩家一於少理，網上經已有唔少玩家研究點樣出波，好熱鬧吓！</p></body></html>