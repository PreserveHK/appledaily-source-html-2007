<html><header><meta charset="utf-8"><title>王菲愛女與阿爸餅印</title></header><body><h1>王菲愛女與阿爸餅印</h1><p>王菲同李亞鵬兩公婆啱啱喺聖誕節於北京舉行嫣然天使基金籌款活動，忙完一大輪嘅佢哋，終於可以有時間同女兒李嫣食飯共敍天倫，日前有內地讀者拍下王菲李亞鵬帶住李嫣同好友景崗山一家出外食飯，嗰位讀者仲話開電梯門嘅時候，清楚見到李嫣個樣，佢話：「感覺很像李亞鵬。」</p></body></html>