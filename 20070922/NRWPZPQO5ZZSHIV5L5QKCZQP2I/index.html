<html><header><meta charset="utf-8"><title>度掂佢：黑貓有靈性要捧 - 華度</title></header><body><h1>度掂佢：黑貓有靈性要捧 - 華度</h1><p>咁多年嚟，兩次同貓生活。第一次係返工地方，小可愛真識做，最鍾意就係同華度玩，跳上嚟討喜，𠱁得人鬼死咁開心；另一次係同朋友住埋，朋友負責貓貓生理照顧，華度主責貓貓心理科。<br> 寵物有其靈性，咪以為佢哋個腦細你咁多，分分鐘你仲蠢過佢！相處期間，知道用心溝通，等於聽得懂貓話。衰得佢，硬係唔肯學下聽人講嘢，定係扮唔識呀妳？<br> 睇到條題，讀到嚟呢度，都知道呢個無聊鋪陳，就係想話，今晚英超「黑貓」新特蘭，捧得過。<br> <br> 讓球主客和：新特蘭勝[+1]<br> <br> 心得：同市敵人真係冇面畀<br> <br> 近5場往績：輸輸贏輸贏<br> <br> 華度<br> 賭咁耐波，贏幾多？計唔到，因為係負數；唔恨魚翅撈飯，熱刺撈飯最正！</p></body></html>