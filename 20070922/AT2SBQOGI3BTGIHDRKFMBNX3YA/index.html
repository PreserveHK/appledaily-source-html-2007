<html><header><meta charset="utf-8"><title>小池演盲歌手輸蝕</title></header><body><h1>小池演盲歌手輸蝕</h1><p>日本二人組合WaT成員小池徹平雖然好受妹妹仔歡迎，但一直都未試過擔大旗做主角。等咗咁耐機會終於來臨，富士電視台日前宣佈會邀請小池喺12月新劇《給還未見面的父母》中演繹盲人高音歌手新垣勉。小池話演出真人真事嘅故事，仲由10歲演到40歲，感到一定嘅壓力。不過，當地網友似乎唔多睇好，除咗嫌佢演技唔夠班之餘，唔大唔細嘅外形都好蝕底喎。</p></body></html>