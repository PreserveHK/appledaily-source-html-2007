<html><header><meta charset="utf-8"><title>蠕蟲麵包食咗半個<br>食客慘中招　餅店賠八蚊</title></header><body><h1>蠕蟲麵包食咗半個<br>食客慘中招　餅店賠八蚊</h1><p>香港人喜歡食包，有人早餐、午餐都食包，網民Ryoga_Hibiki本來亦是麵包擁躉，不過最近因為一次慘痛經歷而變心。「嗰日我食咗大半個包，望吓個包，發現有粒黑色嘢喺入面，於是抆出嚟睇下，嘩！原來係條蚯蚓囉！我即刻衝入廁所嘔同埋洗口！」</p><p>就在Ryoga_Hibiki慘叫一聲衝入廁所之時，他的同事卻圍觀吃剩的半個包和一條蚯蚓。「佢哋見到條蟲，好興奮咁話要影低做證據。」Ryoga_Hibiki即時致電食物環境衞生署投訴，他對Net神說：「嗰日個衞生督察上到嚟都嚇一跳，估唔到係咁大條蟲。」他估計蚯蚓長約5厘米。<br> 網民Ryoga_Hibiki麵包食到蟲事件震驚網友，吸引近二百人回應，不少網民看過圖片後都感到非常震驚。「真係勁核突，特別係條蟲個嘴，黃色㗎！」不少網民都替Ryoga_Hibiki不值，但他卻認為自己沒有把蟲吞下已算幸運。「有時啲嘢就係咁，平時食包都唔會望入面啲餡，今次因為啲生菜特別新鮮，所以望多眼，點知就俾我發現呢條嘢！」</p><p>即時致電食環署投訴</p><p>「佢哋俾番個包錢我，叫去睇醫生，由佢哋俾錢喎，我無睇醫生，因為我都無肚痛，睇心理醫生就差唔多。」Ryoga_Hibiki表示今次食包事件發生在7月中，當日他即時向餅店及食環署投訴，一個月後他收到食環署報告，表示該條是蠕蟲，署方會向麵包店發警告信，Ryoga_Hibiki說：「雖然餅店已經道歉，又退番個碎蛋沙律包嘅錢（約8元）俾我，不過我已經冇信心幫襯。」Net神聯絡懷疑售賣「蠕蟲包」的餅店，至截稿前未有回覆。<br>  http://www14.discuss.com.hk/viewthread.php?tid=5348245&amp;extra=page%3D1&amp;page=1 </p></body></html>