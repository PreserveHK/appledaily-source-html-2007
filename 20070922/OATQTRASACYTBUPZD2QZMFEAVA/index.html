<html><header><meta charset="utf-8"><title>Baume&amp;Mercier黑魂Rivera</title></header><body><h1>Baume&amp;Mercier黑魂Rivera</h1><p>今季流行的黑錶，真是黑得徹底，黑得銷魂。<br>這一刻別說甚麼機芯。機械當然重要，但只有個笨拙外形，肌肉再發達都係籮底橙，只可以去選香港先生。香港小姐自稱係「美貌與智慧並重」，其實大會口是心非，言不由衷，始終美貌行先。但雖然能至，心嚮往之，講重視智慧總好過唔講。</p><p>Rivera為B&amp;M著名系列，過往以女裝最著名，這兩季推出男裝巨錶，我肯定女人睇到都嗒糖。全新RiveraMagnumPVD紅金款式，以黑配紅金，為今季其中一個最美妙的組合，再配橡膠錶帶、巨大錶殼（達43mm），的確講得上係剛柔並重。講內容，Valjous7750計時錶芯、Superluminova夜光指針、防水200米，全部都唔失禮。<br> 今季黑錶隻隻都靚，點揀？（售$40,700）<br> <br> 記者：何兆彬<br> 查詢：Baume&amp;Mercier（25243376）</p></body></html>