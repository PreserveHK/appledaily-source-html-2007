<html><header><meta charset="utf-8"><title>馮仁昭四圍超：Stephy見證親子操 - 馮仁昭</title></header><body><h1>馮仁昭四圍超：Stephy見證親子操 - 馮仁昭</h1><p>鄧麗欣（Stephy）同方力申噚日喺荷李活廣場見證破世界紀錄嘅親子操，Stephy話羨慕𠵱家小朋友多親子活動，問到當佢係偶像嘅姨甥女認唔認得方力申，佢話：「講咗幾次佢都唔記得。」小方表示忙於準備舉行個人音樂會，佢話：「最初知道每晚要做古巨基個騷都擔心唔夠時間練，但做咗兩晚覺得越做越好。」</p></body></html>