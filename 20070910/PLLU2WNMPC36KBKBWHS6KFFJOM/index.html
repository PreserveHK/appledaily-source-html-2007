<html><header><meta charset="utf-8"><title>投資部落：中國銀行三宗罪</title></header><body><h1>投資部落：中國銀行三宗罪</h1><p>中國銀行（3988）由舊年5月尾上市到𠵱家，升咗唔夠1蚊，遠遠落後其他中資金融股，Fallacha好勞氣話：「中行第一宗罪，就係『人升佢微跌，人跌佢大跌』；第二宗罪係『次按700億，撥備佢失憶』；第三係『撥備佢失憶，中期唔派息』。」<br> Iceheart就加多宗罪，「成年升1蚊，股民都發瘟；投資落中行，死得好寃枉。」真好文采！</p><p>成年升1蚊　股民都發瘟</p><p>Skyjuice亦和應，「中行有性格，上落一兩格。上市已成年，股價似睡眠。雖然中字輩，股價令人灰。」<br> Getoutbaby就話：「等佢上4蚊，難過中頭獎，人跑佢慢行，你估百萬行！」3988@$4亦話：「沉迷落中行，等於倒錢落海。」<br> akc123就話：「管理層咁廢，醫番嘥藥費。」連股神四叔都無端端被人拖落水，Xyz328話：「四叔叫你揸中行，全因一時貪口爽。」<br> It次子就諗到：「要救番中行，惟有共產黨。」唔知打正為人民服務嘅共產黨，係咪真係幫到股民呢？<br> <br>  http://www18.discuss.com.hk/viewthread.php?tid=5210958&amp;highlight=3988 </p></body></html>