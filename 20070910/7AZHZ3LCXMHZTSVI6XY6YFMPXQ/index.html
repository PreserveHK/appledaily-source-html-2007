<html><header><meta charset="utf-8"><title>TGS賽前熱身<br>PS3《玄天神劍》率先免費玩</title></header><body><h1>TGS賽前熱身<br>PS3《玄天神劍》率先免費玩</h1><p>距離「東京遊戲展」（TGS）舉行仲有10日，各遊戲廠商未翻出底牌之前，PS3先嚟個小動作，就係推出一款畫面超華麗的動作遊戲──《玄天神劍》（HeavenlySword）免費體驗版，讓玩家率先下載。正式賣街日期其實要等到10月，但舊年已睇過Trailer的話，呢次終於有得玩喇！</p><p>中英文合奏版</p><p>仲記得喺舊年E3，《玄天神劍》嘅動作畫面已經曝光，淨係由「東方羅拉」擔任主角已經係一項賣點。到現在正當大家打算將佢遺忘，又宣佈於10月推出，仲係有中英文字幕嗰隻，認真頂癮！話說回來，《玄天神劍》之所以咁受歡迎，除咗畫面夠靚、係少見嘅劍術類遊戲之外，佢仲配合埋PS3六軸手掣，招式、連續技變化多端，只可惜缺乏一啲比較血腥嘅戰鬥畫面，打起嚟就冇咁爽喇。都係嗰句，想知點玩，即刻上亞洲嘅PLAYSTATIONRStore，就可以免費單撈到體驗版。<br> <br> 記者：陳國輝</p><p>PROFILE</p><p>機種：PS3<br> 類型：動作<br> 玩家：1人<br> 語音：英文<br> 對應：SIXAXIS手掣<br> 字幕：繁、簡、英、韓<br> 推出日期：10月<br> 售價：待定</p></body></html>