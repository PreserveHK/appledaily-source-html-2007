<html><header><meta charset="utf-8"><title>網友重組經典好戲<br>里安納度啜爆奇洛</title></header><body><h1>網友重組經典好戲<br>里安納度啜爆奇洛</h1><p>近年好多潮流產品都興搞噱頭玩crossover，但大家有冇諗過若果電影人物都出現crossover會變成點呢？阿Deep見到有手痕友將好多經典電影人物，用電腦拼合埋一齊，當你見到蝙蝠俠抱起受傷嘅蜘蛛俠，效果都幾搞笑㗎！</p><p>史力加做海盜</p><p>喺一個專門畀設計師交流嘅網站worth100.com，有人將大量電影劇照利用拼接技術嚟個crossover，好似將「蜘蛛俠×蝙蝠俠」、「史力加×魔盜王」，又或者「蜘蛛俠×變種特攻」，將所有英雄人物共冶一爐。<br> 其中有網友將電影《MonsterInLaw》入面，籮霸珍妮花洛庇絲（JenniferLopez）同珍芳達（JaneFonda）講緊數嘅相，換咗籮霸同狼吞虎嚥嘅戇豆先生講數；又有人將史力加拼上去《魔盜王》（PiratesoftheCaribbean）嘅劇照度，搞到史力加幫積克船長揸船，非常爆笑。<br> 不過最離譜都係手痕友將里安納度狄卡比奧（LeonardoDiCaprio）同奇洛李維斯（KeanuReeves）喺《鐵達尼號》（Titanic）同《22世紀殺人網絡》（TheMatrix）嘅相key埋一齊，搞到佢哋變咗同志，嗰種親熱feel，真係好惡心！<br> 網址： http://www.worth1000.com/cache/contest/contestcache.asp?contest_id=16275 <br> 版主：網盜王尊尼Deep<br> 本欄逢周一至五刊出</p></body></html>