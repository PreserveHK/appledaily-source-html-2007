<html><header><meta charset="utf-8"><title>Blog派分子：《Heroes》不死美女公開浪漫情</title></header><body><h1>Blog派分子：《Heroes》不死美女公開浪漫情</h1><p>美國人氣科幻電視劇《Heroes》入面嘅不死身美少女希丹柏妮蒂亞（HaydenPanettiere）同好多美國後生女一樣，都有玩MySpace交友網頁，同人分享吓生活點滴，我阿Deep當然要上去八卦吓。原來希丹非常開放，網頁入面可以搵到佢同男友StephenColetti嘅親密照。</p><p>大玩自拍</p><p>剛踏入18歲嘅希丹，最近都幾忙，分別要出席簽名會同探訪醫院，不過佢好識忙裏偷閒，參加活動時玩自拍，網頁上就有好多佢同工作人員以及御用化妝師嘅合照。至於同男友StephenColetti嘅相雖然只得一張，但就好鬼浪漫，不過希丹攬住愛狗影相時，更加情深款款，唔知佢男友睇到會唔會呷醋呢？<br> 網址： http://www.myspace.com/haydenpanettiere </p></body></html>