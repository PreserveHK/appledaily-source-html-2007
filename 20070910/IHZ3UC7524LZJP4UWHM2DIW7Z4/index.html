<html><header><meta charset="utf-8"><title>賭blog日記：2011年 - 蘋果波神</title></header><body><h1>賭blog日記：2011年 - 蘋果波神</h1><p>10/09/2007.....<br>天陰</p><p>最新動態<br> 「IlovetheClubandIlovethejob.」小弟最尊崇嘅球壇人物雲格終肯揮筆續約多3年，即將帶領阿仙奴小虎隊至2011年後說出以上一句。<br> 能夠帶領一間頂級球會達15年，係了不起嘅成就，普通打工仔，你做唔做到一份15年嘅工而不斷輸出創意？早年法國化、跟住低買高賣嘅精采球員交易紀錄，以至將本不見經傳嘅小伙子，讓他在阿仙奴發光發熱，踢出漂亮足球，令人心悅誠服。早前贏老樸一仗，全隊球員總身價，不及一個3,000多萬鎊嘅舒夫真高；你看現在踢國際賽，全隊有幾多人係國家隊主力成員甚至係隊長？<br> 雲格留效尤如政府重押港交所（388），消息大好；阿仙奴季初開得好，非阿仙奴賭友更要留意。2011年，港交所將升至400元，阿仙奴應該已一圓稱霸歐洲美夢，我希望自己有人生另一新挑戰。<br>  http://hk.myblog.yahoo.com/footballexperts/ <br> 逢周一至五見報<br> <br> 蘋果波神<br> 沒有成功，沒有失敗，最重要你是否仍然享受箇中樂趣，否則不如不玩好了。</p></body></html>