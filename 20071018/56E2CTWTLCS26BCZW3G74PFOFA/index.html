<html><header><meta charset="utf-8"><title>賭blog日記：如果伊巴係英兵…… - 蘋果波神</title></header><body><h1>賭blog日記：如果伊巴係英兵…… - 蘋果波神</h1><p>19/10/2007.....<br> 天晴</p><p>最新動態</p><p>做人不時要檢討得失，避免重覆犯錯，周三國際賽重心推介瑞典失手，馬後炮講國際賽不嬲唔係我強項（青蛙仔先係），最後將本周初所有盈利畀番莊家，歸咎自己去得太盡，如果識得用一半利潤下注會較合理，今個禮拜又重新嚟過咯。<br> 睇完英格蘭輸波，跟住見瑞典被北愛迫和，臨天光梗係瞓得唔好嘞，黑暗盡頭是光明，麥卡倫始終非一線領隊，只見俄軍下半場猛攻仍不懂應變，換領隊啦；之後伊巴目空一切，佢一定係場內最好波嗰位，但只見佢不斷打後踭交波畀隊友，直接攻門寥寥，瀟灑有台型又如何，現代足球最緊要識夾到隊友，又或者瑞典整體實力真係不及以前啦。對付北愛，唔係踢細膩足球吓嘩，佢喺意大利踢國米吃得開，不過我認為90年代中期瑞典中鋒K安達臣仲勁，如果伊巴可加入英軍，拍奧雲或朗尼更妙；佢當年差啲加盟阿仙奴，唔係雲格應該可以訓練吓呢匹「脾氣馬」。<br> 蘋果波神<br> 股市大旺，英超盛世，大家齊來贏多啲！<br>  http://hk.myblog.yahoo.com/footballexperts/ <br> 逢周一至五見報</p></body></html>