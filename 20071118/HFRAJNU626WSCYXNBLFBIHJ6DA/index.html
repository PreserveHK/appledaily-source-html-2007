<html><header><meta charset="utf-8"><title>同狗教授上堂　逼住講英文</title></header><body><h1>同狗教授上堂　逼住講英文</h1><p>想小朋友學好英文，唔一定要佢上補習課，可以搵狗仔幫手。唔好以為講笑，原來同狗仔一齊上課真係可以令小朋友更專心學習，由花旗集團贊助嘅"ProfessorPaws"英文堂，就搵咗狗仔跟小學生齊齊學英文，講地道英語的義工更會要求小朋友用英語說出指令或跟狗主對答，最令人驚訝的是只是幾隻狗加4小時的課程，可以令小朋友有改變㗎。<br><br>記者︰劉昱蘭<br>攝影︰周旭文</p><p>上堂學啲乜？</p><p>一聽到狗仔同小四、小五學生一齊上英文堂，第一個念頭就係︰世上最難控制嘅兩樣嘢──動物同細路，擺埋一齊會唔會好混亂呢？去到馬鞍山靈糧小學巡一巡，見到最後一課畢業課堂秩序良好，同學仔圍成一圈圈，聽住nativespeaker以全英文上課，好專心喎。其實呢啲小狗大都係身兼狗醫生身份，訓練有素當然幫得手。究竟狗和細路一齊上堂會做啲乜呢？</p><p>齊做工作紙</p><p>當各位小朋友乖乖上堂做worksheet時，狗教授會趴地陪伴。</p><p>交際應酬</p><p>Equal咁得意可愛，小朋友見到免不了都要摸兩下頭稱讚兩聲。</p><p>堂上開餐</p><p>堂上會教小朋友餵飼狗仔，想餵就要排好隊，有禮貌地用英文問准狗主"MayIfeedthedog?"</p><p>學梳毛</p><p>要對小狗負責任，就要照顧得佢夠周到，學吓點幫狗仔梳毛係基本功。</p><p>拖住散步</p><p>小朋友可以拖狗散步，只要先問狗主"MayIwalkthedog？"，便可帶狗漫步。</p><p>承諾</p><p>同學要宣讀一段英文誓言，記得自己講過"IpromiseIwillbuildabetterworldforanimals."</p><p>Graduation</p><p>畢業課堂後戴上畢業cap帽，為期4堂的ProfessorPaws課程就完結。</p><p>靠估價灌輸責任</p><p>亞洲動物基金公關Edwina話，小朋友總係有種好想親近動物嘅本能，所以佢哋將小狗、學英文和對動物嘅責任，放入ProfessorPaws嘅課程內，學習才夠生動有趣。例如worksheet的內容有些是教養狗的財務責任，佢哋會先叫小朋友估狗糧狗玩具等價錢，從中令佢哋知道養狗的開支。
</p><p>學生有Say</p><p>在課堂上，小朋友在worksheet上填的生字，也不過是"Big"、"Love"、"Think"咁簡單，但因有狗教授陪住讀書，加上每次餵狗散步都要先說英文問准，從而令小朋友對學英文不再抗拒。</p><p>主動講英文</p><p>小四生Zoe：初初只識講生字，但因每堂都會問可唔可以餵狗，講得多就成句講都冇問題。<br> <br> 媽媽劉太：佢𠵱家會上網搵動物嘅資料睇，連對英文都想學好啲，又會同讀中學嘅家姐講英文，出乎我意料之外。</p><p>對狗要有耐性</p><p>小四生Bobo：我學識咗點訓練狗仔，原來教佢一啲簡單指令都要好有耐性。</p><p>成句誓詞都曉讀</p><p>小四生Akina：我初時都只係講單字如"Sit"、"Hand"，但最後一堂已識讀英文誓詞喇。</p><p>狗同人都可做醫生</p><p>小四生Dennis：我學會狗仔不同身體部位的名稱，仲有我學識原來狗同我都一樣可以做醫生。<br> <br> 媽媽Cindy：我無諗過佢除咗學識點愛護小動物之餘，仲想開始補習學好啲英文。</p><p>ProfessorPaws3歲大了</p><p>3年來亞洲動物基金旗下的ProfessorPaws已服務超過4,000名小學生，今年擴大規模，成為「英語節2007」活動之一。ProfessorPaws跟小學合作，用小班教學形式，以8至10個小朋友圍成一組，找來狗教授和外籍老師授英語課。每次ProfessorPaws都會出動約8位狗主加義工一齊上課，由於冇枱冇椅，令小朋友學得更自由。</p></body></html>