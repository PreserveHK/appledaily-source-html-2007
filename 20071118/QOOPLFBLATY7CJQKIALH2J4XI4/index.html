<html><header><meta charset="utf-8"><title>雙卡Hyundai　內有李卓庭</title></header><body><h1>雙卡Hyundai　內有李卓庭</h1><p>可以插雙卡的手機一向都是大陸手機，今次韓國品牌Hyundai就在港推出行貨手機。你可能對Hyundai這個品牌不大熟悉，其實它是一家汽車生產商，但也有生產電視和手機，所以不是雜嘜牌子。今次呢部MP880白色機身紅色邊，但外形唔係重點，重點是雙卡雙待，仲可以為兩卡設定不同鈴聲，手機一響，一聽就知，至少新人李卓庭都咁諗。<br><br>記者：馬靜兒<br>攝影：黃子偉</p><p>一機兩卡夠方便</p><p>HyundaiMP880有白色和黑色，但新人李卓庭Eunix就跟好多女仔一樣喜歡白色，原因當然係易襯衫。不過，黑色有少少磨砂面，不易跣手。「呢個電話最大賣點係可以插兩張SIMCard，而且同時接收。我有兩個電話號碼，一個是工作用的，一個是朋友和家人用的。可以分別設置不同的鈴聲，電話一響，我就知係朋友找我還是公司找我，好方便。我爸爸都話好用，因為佢經常返大陸，可以同時插香港電話卡和大陸電話卡，不用轉卡，又可以選擇只聽其中一個冧巴。」
</p><p>鈴聲太大好尷尬</p><p>Eunix說：「我經常唔見電話，所以平日手機一定要跟身，袋在褲袋。可能平日經常會Misscall，所以我習慣將電話鈴聲校至最大聲。我自己就唔識入其他歌做鈴聲，所以用手機內置自己的歌做鈴聲，有一次搭地鐵時電話響，結果好尷尬。所以𠵱家有時我會攞住部手機，然後校到靜音就最Fit。」</p><p>睇真啲！</p><p>HyundaiMP880<br>Profile</p><p>主要功能：<br> 支援雙SIM卡、雙待機模式<br> 2.4吋輕觸式屏幕、260,000色<br> 支援手寫輸入法<br> 130萬像素鏡頭（可影相及拍短片）<br> 音樂播放器（支援MP3、AAC等格式）<br> 全屏幕短片播放（支援MPEG4、H263等格式）<br> 內置雙喇叭，支援立體聲音樂播放<br> 藍芽（支援A2DP）<br> 支援最高1GBMicroSD記憶卡<br> <br> 售價：$1,680<br> 查詢：26221691<br> </p><p>李卓庭（EunixLee）</p><p>2002年參加全球華人新秀歌唱大賽，今年簽約BoxingPromotionsLtd推出首張個人音樂專輯《0918》，主打歌《手槍與紅玫瑰》高踞商台吒咤榜第二位。</p><p>EunixLee'sBlog<br>網誌日期：2007-10-1910:36</p><p>唔見咗電話，但好彩有Sponsor咋，呢部就係贊助商送畀我嘅手提啦！<br> 唔好睇小呢個牌子呀！出咗LCD電視，剛剛睇報紙Hyundai會出一隻可以影相同打電話嘅手錶。<br> 而呢個電話可以插雙卡，好方便有兩個電話號碼嘅朋友，唔使再帶兩個電話出街啦！<br> 鈴聲超響，可以touchscreen，又可以按keyboard，非常方便。有黑白兩色！<br> 內置本人三首歌嘅ringtone&amp;MP3。係咪好好呢！<br> Wahahahahahaha.......</p></body></html>