<html><header><meta charset="utf-8"><title>國際Gossip<br>比利時王儲怒罵記者</title></header><body><h1>國際Gossip<br>比利時王儲怒罵記者</h1><p>"Igottheimpressionthathedoesnotunderstandpressfreedom,"VanDenDriesschesaid.<br><br>「我覺得佢唔知乜嘢係新聞自由。」范登德里施話。</p><p>比利時王室呢期負面新聞多，王儲菲利普（Philippe圖）趁星期三出席王室活動嗰陣，竟然拉住兩個記者鬧咗一餐。被王儲省嘅電視台編輯范登德里施事後話，王儲當時講：「我係王儲，又係未來國王，傳媒唔應該批評我。」又話再批評佢就唔准佢哋採訪王室活動。首相費爾霍夫施塔特（GuyVerhofstadt）收到兩個苦主投訴之後都話王儲咁樣「唔妥當」。王室第二日發聲明重申歡迎所有傳媒採訪，幫未來國王補番隻鑊。<br> 美聯社</p></body></html>