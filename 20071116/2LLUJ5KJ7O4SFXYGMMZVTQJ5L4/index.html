<html><header><meta charset="utf-8"><title>潮星炒熱日牌<br>visvim秋冬BootBoot聲</title></header><body><h1>潮星炒熱日牌<br>visvim秋冬BootBoot聲</h1><p>問相熟靚女波鞋舖店主︰「11月有甚麼波鞋最值得寫。」點知換來一句︰「你唔好彩，波鞋靜過鬼。」事關每年一凍，比起波鞋感覺較重型的Outdoor鞋款，如Boot類就乘勢而起。當然今日講緊再唔係Timberland、RedWing，而係中村世紀所成立的visvim。睇開港日潮流雜誌都知，近期visvim不斷同MastermindJapan、CdG和Neighborhood等大玩交叉，係濫交，但例炒斷市。因為一眾潮星和藤原浩支持，又睇吓今次炒唔炒得起？<br><br>記者︰陸俊雄<br>攝影︰伍慶泉<br>Model：Cherry</p><p>OnCherry<br> 黑色visvimDOTZipUp$3,380<br> 黑色visvimSERRATALKEETNA$3,380</p><p>visvim入冬大打自然風</p><p>中環大大間F.I.Lvisvim香港專門店，中村世紀你都唔識認真抵打。而創辦日本潮人網站honeyee.com的三大主腦，有藤原浩、清永浩文，第三位就是visvim的中村世紀。01年中村出鞋，得好友藤原多次穿白色HOCKNEY和FBT出席公開場合，廣見於潮流雜誌，又經常在 http://www.honeyee.com/內出現，想唔潮有鬼。 <br> 講番visvim07F/W主題──同大自然平衡，食正冬日Outdoor鞋款的強勢。一提OutdoorBoot，少不了它那款SERRATALKEETNA。因為中村未創立visvim前，在美國Outdoor滑雪品牌Burton打工，食過夜粥，對Boot特別認識，所以visvim出Boot非常耍家。之但係visvim唔係一向出開男裝鞋咩？的確，最細都7號，而且閒閒哋二、三千蚊對。visvim出名係破格將波鞋和皮鞋Mix埋一齊，今次我哋就搵來靚女Mix男Boot，咪以為出咗女裝！<br> 此外，在07冬季新品中，不難找到其他和Outdoor有關的Items，有側孭袋如有多個刺繡圖案的BALLISTICE-CAT28，靈感來自中村對「遊歷」的感受，及背囊和以大自然風景作主題的PhotoPrintTee。日本人的簡約主義向來價值不菲（MUJI已經係例外），visvim款有心思之餘，用料講究「MadeinJapan」，貴得有道理。</p><p>visvim出袋</p><p>BALLISTICE-CAT28<br> 售價︰$3,380</p><p>成名作長鬚怪FBT</p><p>除了07新品，visvim還有不少出品值得支持，如成名作之一的FBT，每季都會出新作，強調印第安民族風味，原版想買番都幾難，有時要到水貨舖或上網碰運氣。這次找來一對FBTSHAMAN，是FBT中出名長鬚的一對，回歸大自然的感覺更強烈。另外，如專為打入美國市場而創立的「GLINE」，即Global的意思。這條美國路線，其實多以舊鞋款換上新的物料。如改良自HOCKNEY的SAUSALITO，就換上漆皮。</p><p>潮童有Say</p><p>售賣點︰HumanBehaviour（31561903）<br> 地址︰尖沙嘴山林道46-48號運通商場127號舖</p></body></html>