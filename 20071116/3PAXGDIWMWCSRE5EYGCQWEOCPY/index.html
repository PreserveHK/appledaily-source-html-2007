<html><header><meta charset="utf-8"><title>李秉憲大阪感動fans</title></header><body><h1>李秉憲大阪感動fans</h1><p>李秉憲前日喺大阪舉行咗fans聚會，作為日本四大都市巡迴見面會嘅第一站，當日有12,000人捧場，聚會主題係「11人的李秉憲」，喺兩個半鐘活動上，分為彈琴、唱歌、跳舞等多個環節，其中秉哥朗讀fans來信，就感動唔少影迷。雖然活動上冇任何嘉賓，但鄭雨盛同權相佑等人就透過視頻道賀。</p></body></html>