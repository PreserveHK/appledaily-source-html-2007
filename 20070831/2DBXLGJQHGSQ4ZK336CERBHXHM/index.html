<html><header><meta charset="utf-8"><title>網民爆料：「唱」錢黨襲吉之島</title></header><body><h1>網民爆料：「唱」錢黨襲吉之島</h1><p>收銀員最怕遇到「唱」錢黨，因為金錢損失要自己掏腰包補償予公司。聲稱在吉之島工作的網民「sally412」近日不幸被「唱」錢黨突襲，被騙走900多元。「公司報警，警員同我落口供，用電腦拼出騙徒個樣，如果我要賠錢都唔知點算。」<br> 據她稱事發於數日前，「我喺吉之島做，話說我日前收錢時，有個肥佬買咗三件貨約30蚊，佢畀張1,000蚊我，跟住又話有散紙，喺我面前數錢，但數完都唔夠30蚊。」她說其間疑是騙徒的肥佬曾兩度遞1,000蚊紙，但隨即收回，「sally412」不虞有詐，「佢一路懶nice同我講嘢，我找番970蚊畀佢，佢又畀多10蚊我，叫我找番980蚊，最後我找咗980蚊畀佢，佢就走咗。」<br> 「sally412」稍後才驚覺收銀機內根本沒有1,000元紙幣，才知道遇上騙徒。「事後睇番閉路電視，好清楚睇到佢第二次俾1,000蚊我，係好快俾我掂一下又好快收番落袋。」不少曾任職收銀員的網民原來都遇到過「唱」錢黨，網民「damonleon」說：「我之前遇到那個人又係買十幾蚊嘢，畀1,000蚊紙，之後又話有散紙畀我，但死搵爛搵都冇。」熱心網民noilbb表示：「我問過勞工處，如果係俾人呃嘅個案，公司唔可以扣人工，不過你下次要小心啲嘞！」吉之島表示正跟進個案。</p></body></html>