<html><header><meta charset="utf-8"><title>網友直擊：傳授夾公仔秘笈</title></header><body><h1>網友直擊：傳授夾公仔秘笈</h1><p>香港人到日本旅行，「夾公仔」幾乎已成指定行程，有精於此道者逢夾必中幾達十拿九穩境界，網民「ken108」近日遊日本歸來，在網上展示大堆戰利品，「我喺池袋嘅Sega間夾㗎！鬆弛熊比較易夾，只要夾中佢條頸，夾多幾次，隻熊就會成隻俾你夾起㗎嘞！」<br> 「ken108」在網上公佈佳績，吸引不少同好交流「夾公仔」心得，原來夾公仔大有學問。「fatboywin」認為大型的玩具店由於太多人光顧，夾公仔機的電動夾較鬆弛，所以應該挑選「細場」夾公仔，同時要注意機內的夾形狀，配合不同形狀的公仔，做出推、撞或勾等動作，反覆嘗試終能成功。有網民又透露，可直接要求店員把公仔放在適當位置，這樣得手機會大增，「joe2613」說：「上次去日本，同個領隊一齊夾公仔，佢不斷用日文叫店員將公仔放落啲，所以好易得手。」</p></body></html>