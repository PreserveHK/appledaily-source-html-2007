<html><header><meta charset="utf-8"><title>牽一發：華軍讓得起拉科 - 牽牛</title></header><body><h1>牽一發：華軍讓得起拉科 - 牽牛</h1><p>首先我表明，我同有線無仇無怨，但有線直播西甲風波，作為用戶嘅我都想講一講個人睇法。<br> 𠵱家嘅情況就好似我到茶餐廳叫碗沙嗲牛肉麫，但伙記就放低咗一碗淨麫就行開；我不滿咁問：「點解冇牛肉？」伙記先施施然講：「對唔住，而家香港活牛供應短缺，我都冇辦法。」我當然知道一間茶餐廳仔，改變唔到全港活牛供應，但如果望有回頭客，係唔係至少換番碗雞翼麫畀我，或者淨係收我淨麫錢呢？發完噏風，推介番場西甲，拉科魯尼亞接近散班，華拉度列讓得起平/半。<br> <br> 讓球：華拉度列（上）<br> <br> 心得：拉科魯尼亞猶如散班<br> <br> 近5場往績：輸輸贏<br> <br> 牽牛<br> 施丹退休，頓感失落，期待阿仙奴的法比加斯他朝有此神乎奇技。</p></body></html>