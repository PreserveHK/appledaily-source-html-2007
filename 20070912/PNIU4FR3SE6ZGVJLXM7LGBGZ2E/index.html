<html><header><meta charset="utf-8"><title>馮仁昭四圍超：古巨基握手送Fans - 馮仁昭</title></header><body><h1>馮仁昭四圍超：古巨基握手送Fans - 馮仁昭</h1><p>古巨基八場演唱會噚晚圓滿結束，每晚基仔離開紅館之前，都會喺停車場同fans傾偈影相，收集fans意見同祝賀。前晚完騷後遇着滂沱大雨，仍然有幾十位fans堅持等候，當知道fans冒雨等自己，基仔（左）即刻走到停車場同fans見面答謝支持，好讓fans唔使再淋雨苦等，班fans同基仔握手後仲咿嘩鬼叫好開心。</p></body></html>