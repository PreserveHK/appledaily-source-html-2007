<html><header><meta charset="utf-8"><title>Car通：<br>栢芝2號：揸拉利要夠高</title></header><body><h1>Car通：<br>栢芝2號：揸拉利要夠高</h1><p>正當大家沉迷法拉利ENZO的完美、F430的設計和360SpiderF1強勁馬力時，10年前出產之F355Berlinetta好像漸被世人淡忘；有張栢芝接班人之稱、成中國星力捧嘅新人閻清，偏偏對F355Berlinetta情有獨鍾，不但愛它毫不落伍之380匹引擎及經典車款，更認為揸拉利絕非男士專利，只要長得高，揸住F355一樣可瀟灑上路。文：周致中　攝影：楊錦文　協力：鄭達基　髮型：Park4　服裝：ZTAMPZ　化妝：BonnieBJProduction</p><p>經典舊款更有Feel</p><p>張栢芝寧要老公唔揀開工，向太金指一揮轉捧閻清，呢位有栢芝2號稱譽嘅祖國美女，比正牌更高更年輕，兼且喺北京完成埋法律課程，有內涵。<br> 相約閻清訪問，她居然揀選較為經典款式嘅法拉利，360SpiderF1、F430等太高調太有霸氣，不及今天這款更適合女士揸嘅FerrariF355Berlinetta。這車算是法拉利得意傑作，10年前售價已超過二百萬，3,500c.c.的汽缸容量下，馬力達三百匹以上，還有絕對代表性的跳燈設計，令一眾車迷為之神魂顛倒。</p><p>坐高啲睇路都清楚啲</p><p>「好靚、好型、好快」，FerrariF355在閻清的心目中，就等同大部份人對法拉利的看法一樣，但若要她揀選自己座駕，就寧願選擇一些普及的車種，「我會揀女仔啲嘅車，如MINICooper之類，F355唔係每個女仔都啱揸，可能如我般長得較高會好啲，否則可能連路都睇唔清楚。」閻清身高173cm，的確較適合駕馭法拉利這種不羈野馬的。
</p><p>紅色戰衣印象深刻</p><p>在芸芸超級跑車當中，論同級要和法拉利相比，很多人會拿Porsche和它作比較，但近年保時捷因應市場關係，將那種本來高不可攀的懾人感覺，已大大地降低了。相反，法拉利仍然能夠保持那種享受自我的脫俗個性，而專有的紅色戰衣，也更是能令人們留下相當深刻印象的標誌。<br> 而人們經常將閻清和栢芝比較，受慣壓力的閻清也是抱着和法拉利有相同的心態面對，「其實我一啲都唔介意，佢係SuperStar嚟喎，我仲幾開心㖭，不過講真我當然比唔上師姐𠵱家嘅成就，所以一定有壓力，只要盡咗努力就得。」</p><p>F355Berlinetta家族成員最多</p><p>在Ferrari超級跑車家族中，用作取代舊有F348車系，同時亦已成為歷史的F355Berlinetta，其實早在94年經已登場，還記得它甫推出時，全球車迷皆對其虎視眈眈，全因它跟其他同門兄弟一樣，擁有一個由賓利法連拿（PininFarina）設計的流線造型，以及全以真皮鑲嵌的SuperCar車廂陳設外，一台3.5公升V8引擎更是另一賣點，高達380bhp馬力跟363Nm扭力，在6前速手動波箱相互配合下，0至100公里加速不過4.7秒，而其極速更可達295km/h！<br> 同年，廠方再為F355車系推出GTS版本，亦即是將之變成手動硬頂開篷跑車，另後期推出的Spider版本，更成為廠方首部配備電動軟篷頂的跑車。</p><p>FerrariF355Berlinetta規格</p><p>引擎：3,496c.c.V8<br> 馬力：380bhp/8,250rpm<br> 扭力：363Nm/6,000rpm<br> 傳動：6前速手波<br> 0-100km/h：4.7秒<br> 極速：295km/h<br> 車輛提供：CarCity（28936126）</p></body></html>