<html><header><meta charset="utf-8"><title>陳見飛拖男友晒幸福大籮柚</title></header><body><h1>陳見飛拖男友晒幸福大籮柚</h1><p>女人有愛情滋潤，特別容易心廣體胖，陳見飛昨日在將軍澳出席活動時，其身形明顯發福了不少，就連上圍都澎湃升cup。陳見飛的男友是台灣組合Tension的成員李涵之（Andy），沐浴愛河的她更於記者前說：「佢咪係Tension入邊最靚仔嗰個囉。」</p><p>陳冠希胞姊陳見飛昨日與新男友李涵之到新都城出席「飛越未來科學、環保創作展2」，她接受訪問時都由男友陪伴，就連上台都要手拖手，幸福滿瀉。陳見飛透露早前與男友一同返溫哥華見家長，家人對其新歡有讚無彈，她說：「Andy陪我探完屋企人之後，我就陪番佢去羅省見佢嘅屋企人，其實我哋識咗一年，係最近先接受佢，佢真係好好。」</p><p>羨慕陳冠希拍拖</p><p>陳見飛表示之前都害怕再展開新戀情，但見到弟弟及姐姐都會帶同男女朋友參加家庭聚會，她倍感孤單，她說：「我見到細佬家姐拍拖拍得好sweet，之前我都有啲驚，唔想拍拖，不過後來覺得Andy好好，個人又唔會花心。」當記者問到陳見飛會否減肥時，她甜絲絲地說：「男朋友唔想我減，因為佢哋羅省嗰度都好多女仔都係大籮柚，所以佢都唔想我減。」<br> 陳見飛自爆男友是Tension的成員，她說：「佢咪係Tension最靚仔嗰個，不過佢𠵱家喺上海幫佢爸爸做生意。」台灣組合Tension由五位男子成員組成，洪金寶兒子洪天祥也是成員之一，五位成員中，以李涵之長得最帥。現年30歲的他於台北出生，他的歌聲雖然稍遜，但他經常照顧其他成員，加上樣子討好，故甚得人歡喜。&#13;</p><p>莊思敏慰問吳浩康</p><p>另外，有份出席活動的莊思敏以及動漫Maggie（李曼筠）均以性感打扮示人，莊思敏對於緋聞男友吳浩康日前表演時不小心跌倒，表示曾致電慰問他。<br> 採訪：李珮洳<br> 攝影：陳順禎</p></body></html>