<html><header><meta charset="utf-8"><title>網友狠批演技稚嫩<br>黃金視窗：Toby「我喊得唔靚」</title></header><body><h1>網友狠批演技稚嫩<br>黃金視窗：Toby「我喊得唔靚」</h1><p>由組合女生宿舍解體到獨立發展的梁靖琪（Toby），一直被指靠無綫高層父親梁家樹撐腰，所以星途平穩，但她希望憑自己實力打出名堂。今次Toby有幸參演無綫重頭劇《歲月風雲》，並扮演苗僑偉和鄧萃雯的寶貝女華清琳，本來有幾場喊戲絕對可令觀眾一看難忘，可惜她演技稚嫩未能掌握，慘遭網民狠批。Toby表示願意接受一切批評，相信有批評才會有進步。</p><p>梁靖琪在《歲月風雲》中扮演苗僑偉（三哥）和鄧萃雯的獨生女華清琳，生於富貴之家，被父母視為掌上明珠般寵愛，但對愛情專一的清琳自父母因外遇事件離婚後，從此便變得沒有安全感，直至遇上飾演賽車手冼介強的吳卓羲，華清琳才不惜一切誓要抓緊心中最愛。<br> Toby在劇中苦戀吳卓羲，幸好最終以真情打動對方，二人大團圓結局。Toby笑言現實中的她與華清琳並不相似，她說：「唯一最似係我哋都對感情好執着，不過華清琳呢個角色，性格比我堅強，現實生活嘅我就比較儍更更。」</p><p>兩次評分唔合格</p><p>華清琳一角在劇中甫出場即偷聽到雙親鬧離婚，因難以接受此決定，大受打擊的她忍不住失控狂哭，可惜父母最終仍離婚收場，令她的眼淚再次流不停。喊戲向來煽情，而且容易打動觀眾的心，可惜Toby流出來的淚水，卻惹來網友大肆批評，指她喊得肉酸，Toby說：「其實我出場嘅喊戲，係我第一場戲，我喺呢套劇有好多場喊戲，好彩我本身都係喊包，好鍾意喊，所以好快都入到戲。我承認自己係喊得唔靚，不過呢個始終係我，咁先有真我個性，我會盡量學喊得靚啲。」對於網友的惡評，Toby表示會完全接受，她說：「冇批評點可以進步，唔係全世界嘅人都欣賞你，俾人話吓先知有乜嘢要改，好過連批評都冇咪仲大鑊。」<br> Toby既是新人又是無綫高層梁家樹愛女，難怪外間一直有指她獲得特別待遇，對此Toby並不認同，又表示希望憑自己的努力，獲得觀眾的肯定。對於去年的處女作《男人之苦》，Toby自評演技值20分，至於《歲》劇，她說：「我呢次畀自己有40分，距離100分仲有大段距離，證明我仲有進步空間，希望觀眾畀啲機會我。」</p><p>感激三哥助入戲</p><p>拍攝《歲》劇期間，Toby因經常與三哥手拖手出入傳緋聞，她說：「三哥係我戲裏邊個老竇，佢好錫我，喺演技上對我好多提點，其實呢次有機會同一班資深演員切磋，好似松哥（劉松仁）同廖京生，佢哋都演技精湛，可以好快帶我入戲，真係好多謝呢班前輩。」<br> 採訪：比華利<br> 攝影：陳偉權<br> 服裝：Rush</p></body></html>