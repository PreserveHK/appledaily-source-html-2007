<html><header><meta charset="utf-8"><title>網友打巨星落凡間<br>MJ變性Paris肥護士</title></header><body><h1>網友打巨星落凡間<br>MJ變性Paris肥護士</h1><p>好多明星接受訪問時，都會遇到呢條問題︰「做唔成明星，你估你會做乜？」最近就有網友惡搞，用電腦將一班明星變成凡夫俗子，幻想吓佢哋究竟會變成乜嘢樣，結果ParisHilton同NicoleRichie呢對名媛好友，前者「從良」，做個脹爆護士，後者就變咗阿嬸。
</p><p>讚更加可愛</p><p>至於Simpson姊妹花，AshleySimpson唔做歌手唔使再節食，應該會肥咗兩個碼喺office返工，而JessicaSimpson一向老套，唔做嘢就更加似足鄉下妹，喺屋企織冷衫最啱佢。預計冇公眾同輿論壓力之下，米高積遜（MichaelJackson）就肯定走去做變性手術，真係笑死人！至於一向冇乜打扮嘅姬妮芙柏露，就會變咗頭髮亂過草嘅美術導師。<br> 至於我阿Deep嘅好友姬拉麗莉（KeiraKnightley）唔拍戲，𠵱家應該會係拯救動物嘅天使，唔使節食嘅佢相信會更豐滿更靚女。唔少網民睇完都回應話，一班明星回歸平凡，其實更可愛更有人性。<br> 網址： http://photos.tmz.com/galleries/keepin_it_real <br> <br> 版主：網盜王尊尼Deep<br> 本欄逢周一至五刊出</p></body></html>