<html><header><meta charset="utf-8"><title>賭blog日記：今日贏錢靠挪威 - 蘋果波神</title></header><body><h1>賭blog日記：今日贏錢靠挪威 - 蘋果波神</h1><p>12/09/2007.....<br> 天晴</p><p>最新動態</p><p>今晚可謂賭友嘅大日子，賭足18小時，期間應有盡有，有莊家噩夢嘅女子世界盃、有今季第一次嘅谷草夜馬，凌晨起列強出動，英法聯同上次輸死人嘅「雙牙」有得睇，賭本有盡，運氣有盡，能過五關斬六將者，少之又少。個人信念係要揀選獅子撲兔場次作重心出擊，否則只係嘥時間嘥精神，越均勢越多人講嘅賽事只係肥了莊家。<br> 你見馬會連馬主嘅年幼子女都准入場，擺明玩特權階級兼培育馬場接班人，不認還須認，嗰位所謂名馬評人，咪成日只識護航；喺足球節目講馬，講到眉飛色舞，鏡頭轉番講波，連女足幾時截止投注都搞錯，真係又笑死我同牽牛兄。<br> 言歸正傳，上次日馬10場大熱門全輸，可見風險之大；今日重心依然放喺部份強弱懸殊嘅國際賽，信女足專家吾中捧挪威女足W，自己最鍾意又係挪威上盤，不過係全面回蘇嘅男足，同要必勝嘅比利時W，3串1有5、6倍，幾抵玩㗎。<br> 蘋果波神<br> 沒有成功，沒有失敗，最重要你是否仍然享受箇中樂趣，否則不如不玩好了。<br>  http://hk.myblog.yahoo.com/footballexperts/ <br> 逢周一至五見報</p></body></html>