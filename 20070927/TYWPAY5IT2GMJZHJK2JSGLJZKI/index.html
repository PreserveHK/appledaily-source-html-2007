<html><header><meta charset="utf-8"><title>洪爺林子善爆半夜被星爺除衫</title></header><body><h1>洪爺林子善爆半夜被星爺除衫</h1><p>林子善的名字或有點陌生，但提到《喜劇之王》洪爺一角，大家仍有所記憶，最近他接了部《七擒七縱七色狼》，同樣都是玩騎呢。<br> 林子善說：「冇所謂，有機會就要好好把握，每個機會我都當係最後一個，有得畀我做一世好過做一次就冇咗，以前我會覺得自己發展空間有限，但我依然會諗人梗有分高矮肥瘦，唔會個個都係陳冠希咁靚仔，我知道自己個定位係邊，行實力可以行耐啲。」</p><p>驚咗李健仁</p><p>重提被周星馳發掘入行，他仍覺得很難忘，難忘的並非受賞識，而是面試的經歷，他說：「半夜兩、三點打嚟叫我上公司，去到就叫我除衫，李健仁在場，我睇佢嘅戲成日扮女人，唔知係咪乜嘢㗎嘛！（指對方是Gay）當時真係驚，驚佢『逗』我，原來星爺係想睇下我有冇紋身，驚我係黑社會。」<br> 採訪：魯萍<br> 攝影：林德雄<br> 服裝提供：力戈</p></body></html>