<html><header><meta charset="utf-8"><title>網友虛構電影前傳<br>茱姐慘變風月醜小鴨</title></header><body><h1>網友虛構電影前傳<br>茱姐慘變風月醜小鴨</h1><p>外國啲網友唔單止有心思，幽默感仲一流，我阿Deep近排發現有班網友，為經典電影虛構前傳，仲自製埋宣傳海報，非常抵死。例如《無間道風雲》英文片名叫《Departed》，呢個字又可以解作「離境」，於是網友就將前傳片名改成《Arrived》，即係「抵達」咁解，爛gag得嚟又幾搞笑。</p><p>玩寸《鐵達尼號》</p><p>《鐵達尼號》（Titanic）前傳就冇里安納度狄卡比奧（LeonardoDiCaprio）同琦溫絲莉（KateWinslet）主演，而係講艘船點造出嚟，海報上仲有惡搞影評節錄，其中一句話係《鐵》片導演占士金馬倫（JamesCameron）講嘅︰「寧願坐鐵達尼號好過睇呢齣戲。」<br> 至於《KingKong》前傳叫就《KingKongBegins》，故事中KingKong仲係小馬騮一隻。至於茱莉亞羅拔絲（JuliaRoberts）齣經典《風月俏佳人》（PrettyWoman），前傳叫《AwkwardTeen》，可以解作「笨拙少年」，宣傳句語仲係︰「當她成為風月俏佳人之前......」，即係變天鵝前嘅醜小鴨啦！但海報上大口茱張相勁老，似續集多的喎！<br> <br> 網址： http://www.worth1000.com/cache/contest/contestcache.asp?contest_id=16626&amp;display=photoshop#entries <br> <br> 版主：網盜王尊尼Deep<br> 本欄逢周一至五刊出</p></body></html>