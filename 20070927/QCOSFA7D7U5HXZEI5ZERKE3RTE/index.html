<html><header><meta charset="utf-8"><title>嘉欣中秋飛亨亨陪外婆<br>「有分邊個重要」</title></header><body><h1>嘉欣中秋飛亨亨陪外婆<br>「有分邊個重要」</h1><p>李嘉欣昨日以客席鞋履設計師身份到中環巡舖，問到中秋節其男友許晉亨與父母到福臨門做節，獨欠她一人惹來分手傳聞，嘉欣似乎有備而來，無名指戴上約5卡重鑽戒晒幸福，然後透露當日為外婆92歲生辰大日子，所以亨亨都要讓路。但雖屢傳婚訊，卻原來男友未見過外婆，看來雙方親友都未視對方為「自己人」，真是親疏有別。</p><p>大美人李嘉欣早前為本地名店I.T旗下的VenillaSuite，出任客席鞋履設計師，昨日出巡中環分店視察其作品「落舖」，身穿SeebyChlo囗的她，自與許晉亨相戀，多番傳出婚訊，她每次出席公開場合都例必佩戴巨鑽，繼心形巨鑽後，今次她的無名指佩戴了一隻約5卡重的枕形鑽戒晒幸福。</p><p>「92歲好難得」</p><p>問嘉欣日前中秋佳節，其男友許晉亨與父母在福臨門做節，獨欠她一人，之前她與男友又被拍到嗌交而傳分手，嘉欣似有備而來的說：「冇所謂，唔會澄清，中秋節係我婆婆92歲正日生日，去咗陪婆婆食飯，自己有分邊個重要啲，92歲好難得，佢湊大我，感情好好。」<br> 記者問為甚麼不預亨亨，嘉欣說：「唔係樣樣嘢都一齊，大家都有自己安排，婆婆行動唔方便，未見過佢，佢好健康，冇病冇痛，有時傾吓偈都會提及佢。」那外婆有否向她催婚及生BB，她笑說：「唔會，佢已經有好多孫，再下一代都有，已經好開心。」&#13;</p><p>自言整甜品叻</p><p>此外，嘉欣透露繼設計鞋履後，還想設計飾物及開設甜品店，她說：「自己夢想係開一間甜品店，自己整甜品都好叻，有成二、三十個甜品menu，有時去到日本都會特登買材料。」至於她有否親自下廚慰男友，她說：「成日都有下廚，無論甜或鹹，佢都覺得出色。」<br> 採訪：MaggieLaw<br> 攝影：RickyIp</p></body></html>