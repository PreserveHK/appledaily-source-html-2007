<html><header><meta charset="utf-8"><title>賭blog日記：Fantasy - 蘋果波神</title></header><body><h1>賭blog日記：Fantasy - 蘋果波神</h1><p>27/09/07<br>天晴</p><p>最新動態<br> 作為阿仙奴粉絲，球隊近期氣勢一時無兩，最重要係帶挈球迷贏到錢，心裏當然興奮，連佢哋嘅話事人講嘢都幾囂張吓。<br> 阿仙奴剛公佈業績，因搬入新球場，盈利暴升至1億英鎊，係全球最富有球會排第2；主席彼得希活話車路士想成為英國最大球會實是空想（fantasy）；行政總裁話年尾會畀雲格7,000萬鎊擴軍，不過估佢都唔使用（暗寸熱刺），雲格講：「我𠵱家先話你知啦，喺車仔買個法國正選右後衞狄亞拉返嚟，用咗200萬鎊咋；仲有話我隊波華麗，識攻唔識入波？我哋又有頭槌又有遠射（入波），不如你班記者們教我點踢（呀）！」<br> 我自己近兩季接受戰鬥員A兄邀請，參加英超FantasyLeague，喺網上扮話事人排英超陣容，有得玩又對自己份工有幫助，全球130多萬參加者，9月份排緊1萬位左右，未囂得住！<br>  http://hk.myblog.yahoo.com/footballexperts/ <br> 逢周一至五見報<br> <br> 蘋果波神<br> 沒有成功，沒有失敗，最重要你是否仍然享受箇中樂趣，否則不如不玩好了。</p></body></html>