<html><header><meta charset="utf-8"><title>國際網絡：搭飛機慳錢10招</title></header><body><h1>國際網絡：搭飛機慳錢10招</h1><p>隨住飛機燃料漲價，加上越嚟越多廉價航空公司加入戰團，多家傳統航空公司轉向乘客打主意，推出各種收費名目。《MSN》網站提供下列方法，幫乘客慳錢：<br> （1）盡量喺網上訂機票，因為用其他途徑訂票，可能每張機票要畀5至25美金（約39至195港銀）「訂位費」；<br> （2）訂咗機票，盡量避免改，否則就要每張機票畀25美金或以上嘅「改變計劃費」；<br> （3）部份機場要收「機場改善費」幫補建築開支，每張機票額外收4.5至160美元，有啲機場稅率特別高。如果情況許可，應避免利用呢啲機場；<br> （4）想揀個好位，例如近走廊或者特別闊嘅機位，要畀15至299美金「揀位費」，所以最好咪咁挑剔；<br> （5）如果乘客太早託運行李，每件行李可能要額外畀兩美金或以上，所以託運行李前，應問清楚收費先；<br> （6）行李唔好超重，否則每件要額外畀25至100美金費用；<br> （7）盡量利用電子機票，因為如果叫航空公司寄登機證畀你，每張機票可能額外收費75美金；<br> （8）搭廉價航空公司的飛機時記住自己帶嘢食，可以慳番1至5美金；<br> （9）航空公司通常收14至70美金「燃料費」，間間唔同，訂機票前要格價；<br> （10）如果用積分將經濟客位機票「升級」，可能要畀150至300美金附加費，事先應睇清楚積分兌現規則。</p></body></html>