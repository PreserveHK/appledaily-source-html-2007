<html><header><meta charset="utf-8"><title>鬼車玩飄移！</title></header><body><h1>鬼車玩飄移！</h1><p>揸車嘅人最怕喺公路上撞到啲唔亁淨嘅嘢，好似女鬼喺路邊向你招手截車，又或公路上見到旁邊係架紙紮車等，呢啲鬼古真係講足十日十夜都講唔完！呢段片講架警車追截一架危險駕駛嘅車，全段片只有兩分鐘，頭嗰一分半鐘都係影住嗰架車左穿右插，玩飄移甩尾，又玩越線行車，總之就似拍警匪片多過似講鬼車喎！係咪Post錯片呢？跟住鏡頭一轉，見架賊車左轉，警車就停低咗，唔係咁渣跟唔到呀！原來架賊車「穿過」咗鐵線網，你仲可以見到架鬼車喺網後繼續行緊！究竟係有人快速開閘畀架車過，定係呢架真係鬼車呢？自己諗吓啦！<br>記者：區佩嫦</p><p>網址： http://www.nothingtoxic.com/media/1155812463/ <br> Ghost_Car_Disappears_During_Police_Chase</p></body></html>