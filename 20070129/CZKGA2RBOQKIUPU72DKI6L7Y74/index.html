<html><header><meta charset="utf-8"><title>彭定中唔捨得同事 - 李華華</title></header><body><h1>彭定中唔捨得同事 - 李華華</h1><p>機管局行政總裁彭定中做埋聽日就拜拜，臨別秋波，佢噚日請埋華華一班傳媒高層食晏，佢話喺機管局做咗六年，最唔捨得班同事。<br> 公關大姐亦忍唔住大讚呢位非一般CEO，事關公關大姐舊年身體抱恙，要入廠大修，彭定中除咗一般慰問之外，仲私底下幫佢查吓做手術個醫生得唔得，令公關大姐非常感動。<br> 彭定中話，離職後會先留港休息幾個星期，之後去糖王郭鶴年私人公司返工，𠵱家仲未知做乜嘢。</p><p>唔止派錢咁簡單</p><p>但彭定中希望將工作時間分為三方面，即係做生意、慈善同埋學術，佢仲打趣話，做慈善工作唔只係將錢派出去咁簡單，要識好好運用，一定要有目的，可以幫到個社會先得。<br> LiWaWa@AppleDaily.com</p></body></html>