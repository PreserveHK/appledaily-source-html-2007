<html><header><meta charset="utf-8"><title>率先曝光：新加坡驚見新款KiaCarens</title></header><body><h1>率先曝光：新加坡驚見新款KiaCarens</h1><p>如果大家有留意小記早前嘅新加坡遊記，都知道我同朋友曾到當地嘅汽車街——AlexandraRoad。除覺得當地汽車Showroom比香港嘅最少大3倍外，更發現香港尚未有售嘅新車㖭！之唔係新一代嘅KiaCarens囉！</p><p>在新加坡發現新一代KiaCarens嘅蹤影，其實喺誤打誤撞嘅情形下發生；那天同朋友喺MRT嘅Redhill站落車後，便步行往AlexandraRoad；點知就喺呢個時候，見到一部掛住試車牌嘅Carens喺我哋面前出現！嗰時我同朋友都嚇得目定口呆，因為新車唔似舊款咁土氣，反而整體都變得年輕，好似整咗容咁！其中屬於新設計嘅車尾，望落仲有啲似BMW嘅1系㖭！</p><p>跟住嗱嗱聲殺入Showroom睇部車真身啦，發覺車廂布局都經重新設計，比以前更靚仔有型，一體化中控台，仲有齊音響跟冷氣呢類設備；引擎則是一台145匹馬力嘅2.0公升直4引擎，配埋4前速+/-半自動波，性能上非常吸引我，唔知新車幾時會到香港呢？<br> 記者、攝影：鄭達基</p><p>KiaCarens2.0規格</p><p>引擎：1,998c.c.直4DOHC<br> 馬力：145ps/6,000rpm<br> 扭力：19.2kgm/4,250rpm<br> 傳動：4前速半自動波<br> 當地售價：65,499新加坡元（約港幣33萬元）</p></body></html>