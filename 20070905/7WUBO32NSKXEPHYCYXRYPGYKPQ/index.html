<html><header><meta charset="utf-8"><title>斷背積家姐SM露底趕客</title></header><body><h1>斷背積家姐SM露底趕客</h1><p>現年29歲嘅美姬嘉倫賀（MaggieGyllenhaal），出道十幾年，多數拍低成本獨立製作，唔少人除咗知道佢係《斷背山》（BrokebackMountain）男星積嘉倫賀（JakeGyllenhaal）嘅家姐外，簡直噏唔出佢拍過乜戲。不過英國著名內衣名牌AgentProvocateur（簡稱AP）最近請咗佢做代言人，唔少人對AP呢個決定感到驚訝，仲揶揄美姬無論個樣同身材，都同上一位代言人姬蒂摩絲（KateMoss）差幾皮。</p><p>年初生完仔</p><p>姬蒂摩絲自從前年嘅吸毒醜聞後，俾AP飛甩代言人身份，正當大家估緊邊個係新代言人時，AP唔聲唔聲搵咗啱啱喺年初生咗個仔嘅美姬頂上，日前仲公開新廣告，美姬以多個性感造型上陣，包括SMLook、出浴Look同埋泳池Look，不過網友見到佢啲新造型後，就彈到一文不值。來自英國嘅Jo話：「佢身材幾好，不過個樣差啲。」Amanda就話：「望住Maggie個樣就知點解KateMoss值呢個價。<br> <br> 網址： http://www.dailymail.co.uk/pages/live/articles/showbiz/showbiznews.html?in_article_id=479630 <br> <br> 版主：網盜王尊尼Deep<br> 本欄逢周一至五刊出</p></body></html>