<html><header><meta charset="utf-8"><title>網友爆料：新丁怕做廉署惹仇家</title></header><body><h1>網友爆料：新丁怕做廉署惹仇家</h1><p>電影《無間道》成為深入民心的經典作，不少人對執法人員卧底生涯十分好奇，IsaacHui有興趣投身執法部門，但擔心有「手尾」，「做廉署、反黑組會唔會惹好多仇家？呢啲工作得罪好多人，危險性大過一個賣衫sales、大過高官王永平、李國章咁。」<br> 未入行的人諸多顧慮，過來人多以平常心看待。cslam說，「只要熱愛一份工作，無論付出幾大代價也是願意的，我就從來都沒有想過會招惹更多仇家這一點。」路人丙稱加入執法部門，應有心理準備，「第一日入學堂訓練，已經知道份工有危險性，如果人哋要搞你，可以講係冇得避。」<br> kelvin_liu不以為然，「有時唔係咁簡單，可能你仲未有兒女家室啦，當你有嘅時候，就未必係咁睇。」Osm說父親曾任執法部門，「我問佢怕唔怕俾人報仇，佢話行得正、企得正，用正確方法捉人，嗰啲人衰咗都唔會搞你，佢哋知道你都係打工。」</p></body></html>