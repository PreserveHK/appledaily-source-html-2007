<html><header><meta charset="utf-8"><title>馮仁昭四圍超：陳苑淇擦日本菜忘憂 - 馮仁昭</title></header><body><h1>馮仁昭四圍超：陳苑淇擦日本菜忘憂 - 馮仁昭</h1><p>陳苑淇喺剛過去嘅狗年認真禍不單行，所屬唱片公司撤出香港，早前去韓國旅行又跌傷右腳，加上日前因為胃痛入院，認真黑過墨汁。豬年嚟到，陳苑淇日前就去咗中環大啖日本新潮賀年菜應吓節，面對成枱精緻美食，陳苑淇即時食指大動，乜嘢痛苦都唔記得晒喇！
</p></body></html>