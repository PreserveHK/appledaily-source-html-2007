<html><header><meta charset="utf-8"><title>中環在線：稻香鍾偉平再露兩手 - 李華華</title></header><body><h1>中環在線：稻香鍾偉平再露兩手 - 李華華</h1><p>新股稻香噚日又喺旗下「鍾菜」開記者會，主席鍾偉平（圖中）再露兩手，今次唔再表演炒菜，而係同點心師傅齊齊整壽包，學廚出身嘅佢雖然只係學過幾個月整點心，但都做得有板有眼。佢話整壽包係寓意稻香「萬壽」同生意興隆。<br> 稻香未上市已經成功引入大眾品牌大家樂做策略投資者，大家樂主席陳裕光仲到場支持，鍾偉平話同陳裕光亦師亦友，喺對方身上學到好多管理技巧，仲話兩人年紀唔細，已有多年交情。<br> 陳裕光就成為稻香大好友，讚稻香派息高，認購股票留嚟退休都好，不過佢私人再買嘅機會微啲，𠵱家大家樂揸一成已經好滿足，尊重稻香嘅股權分配。稻香行政總裁梁耀進（左）就好玄咁話：「市場會決定邊個持有稻香股權」，唔知有冇暗示呢？<br> 梁鑑章攝<br> LiWaWa@AppleDaily.com</p></body></html>