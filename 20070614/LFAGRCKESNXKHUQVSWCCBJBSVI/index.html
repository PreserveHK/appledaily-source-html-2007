<html><header><meta charset="utf-8"><title>中環在線：華寶朱林瑤入富豪榜 - 李華華</title></header><body><h1>中環在線：華寶朱林瑤入富豪榜 - 李華華</h1><p>財富效應擴散至年輕階層。《福布斯》公佈2006年全球富豪榜，身家逾10億美金（78億港紙）嘅總共有946人；其中33個未夠40歲，除開每人身家平均有280.8億。最令人驚喜嘅係，有華人女將上榜，就係從事香精香料嘅華寶國際主席──今年37歲嘅朱林瑤，如果以華寶噚日收市價6.08元、市值186.2億、持股70.04%計，朱林瑤身家至少有130.4億，真係咪睇小女人呀！<br> 其他上榜嘅有：𠵱家23歲嘅德國王子AlbertvonThurnundTaxis（最年輕富豪，佢喺8歲繼承遺產兼上埋榜，身家156億）及Google雙雄LarryPage同SergeyBrin等。</p><p>楊惠妍有機爬頭</p><p>不過明年朱林瑤嘅風頭可能不再，因為另一華人女將──現年僅25歲嘅碧桂園二千金楊惠妍好大機會上榜，以佢揸住嘅95.2億股碧桂園股份噚日收市價6.76元計，身家高達643.6億，雖然唔夠Google雙雄嘅1294.8億多，但已經比德國王子多3倍幾。<br> 如果碧桂園股價繼續直線上升，過多幾年楊惠妍有機爬Google頭喎。</p></body></html>