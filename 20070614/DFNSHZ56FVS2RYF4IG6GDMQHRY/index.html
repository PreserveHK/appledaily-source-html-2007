<html><header><meta charset="utf-8"><title>求驗客手記：申花捧盃紅鑽前鋒踢出火 - 求驗客</title></header><body><h1>求驗客手記：申花捧盃紅鑽前鋒踢出火 - 求驗客</h1><p>今屆東亞A3四角賽周三落幕，獲前米杜士堡前鋒列卡加盟嘅中超上海申花，以3:1擊敗浦和紅鑽，以得失球差壓倒同得6分嘅山東魯能奪標，紅鑽同南韓嘅城南一和分列第3、4位。賽事最後一日發生不愉快事件，紅鑽嘅巴西前鋒華盛頓賽後不滿南韓球證不公，居然想打球證，好彩隊友及時阻止，認真冇體育精神！</p></body></html>