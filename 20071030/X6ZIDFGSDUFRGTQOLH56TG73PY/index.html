<html><header><meta charset="utf-8"><title>對Mon有話兒：YUI新碟換季唔換歌</title></header><body><h1>對Mon有話兒：YUI新碟換季唔換歌</h1><p>曾演出電影《太陽之歌》嘅創作女歌手YUI，憑才氣大受港日年輕人歡迎，成為新一代小天后。眼見YUI近年唱片賣得，所屬嘅日本唱片公司喺下月為佢兩隻大碟《FROMMETOYOU》同《CAN'TBUYMYLOVE》，換上新封面推出冬季版，但碟內歌曲同舊版冇變，乘機再賺fans一筆，令香港討論區嘅網友非常勞氣。<br> <br> 伸也：有冇搞錯，有膽你就出埋春夏秋版！<br> <br> 1b05paco：一張album幾時都會有人買，只係轉轉樣畀未買又想買嘅人啫。<br> <br> xru：我唔會俾你呃的。<br> <br> HK-LENIN：真係慳水慳力。<br> <br> 其實唔止YUI，中島美嘉同伊藤由奈等都會推出冬季版大碟，家吓唱片業難撈，各位fans就睇開啲，畀條生路唱片公司賺多個錢啦。<br> <br> 網址： http://www2.discuss.com.hk/viewthread.php?tid=5641794&amp;extra=page%3D1 </p></body></html>