<html><header><meta charset="utf-8"><title>今晚鬼上身</title></header><body><h1>今晚鬼上身</h1><p>早幾日有新聞報道話，經測試證實，大家低估萬聖節扮嘢玩具的驚嚇程度；面具唔防火、含鉛量又超標，未嚇死人先玩死自己。今晚終極嘩鬼派對，豈不是戴頂巫婆帽算數？唔使咁慘，近期潮興着恐怖Tee，個個鬼上身合乎入場資格。仲戴面具扮到鬼五馬六？型一型好唔好，你估仲細咩！<br><br>記者︰陸俊雄　<br>攝影︰陳偉強　<br>Model︰Lo@PureModel</p><p>第四世界凶降Dusty</p><p>喪屍剪影身上的恐怖Tee，近乎全部來自同一個品牌FourthWorldClothing。除非你係ABC在美國讀書長大，否則在香港未聽過唔出奇。品牌源於美國加州OrangeCounty，即美國電視劇《OC》發生地奧蘭治縣（橙縣），而Dusty首次引入這個品牌，暫時全港獨家發售。玩骷髏頭唔係只有MastermindJapan，FourthWorldClothing所有出品都圍繞Death、Rock&amp;Roll、Punk這類主題，而且Graphic設計專玩素描風格。加上採用洗水布料，傾向軟身帶殘舊感，好有頹廢氣息。所以如樂隊GoodCharlotte的結他手BillyMartin或是老牌HardRock樂隊GunsNRoses的結他手RobinFinck等，都鍾意第四世界的死亡Tee。&#13;</p><p>8Five2同樣恐怖</p><p>喪屍剪影中除有FourthWorldClothing，其中有件是來自另一本地薑8Five2所入的外國Tee。黑色Tee上一個放在地上的骷髏頭，是同Nike、Vans、DC等Crossover，畫鞋畫到出晒名的Methamphibian（PeterKim）作品。至於紅色呢件，是Vans和美國板仔雜誌《THRASHER》的Crossover之作。衫身上唔係普通骷髏頭Monogram草草了事，細看頭骨下交叉那兩條骨，都改成滑板和結他，所以寫有SkateRock字樣。</p><p>NikeVans應節新鞋
</p><p>過時過節，各大鞋牌唔出新鞋搵銀真係有鬼。Nike今年為萬聖節出兩對新鞋，黑撞橙搶眼具型格，加上勁玩不同質感的皮層混合，有仿鱷魚皮、仿蛇皮、漆皮和網面等共冶一爐的效果。板鞋方面，Vans找來日籍設計師TakaHayashi，繼Simpsons系列後推出HolidayCore系列，黑白配搭，兔仔骷髏頭圖案上的兔耳，竟然係蛇！</p><p>OnLo</p><p>In4mation死亡天使Tee　售價︰$280（b）<br> NikeAirMax'95360LE　售價︰$1,199（c）</p><p>同場加映︰至潮Halloween玩具<br></p><p>萬聖節無孔不入，又何止時裝一瓣。去Party要交換禮物的話，最佳選擇。怪誕城阿Jack講到爛，數今期最紅非螢光綠的Halloween版Be@rbrick莫屬，分別出細隻版（$99）和400%大隻仔。而今年翻生的鬼太郎這類日式鬼怪，一樣入貨者眾。</p><p>售賣點︰</p><p>a）Dusty（28382841）<br> 銅鑼灣駱克道516號1樓<br> <br> b）8Five2（25739872）<br> 銅鑼灣謝斐道506號聯城商業中心2樓3號室<br> <br> c）GATEWAY（28955912）<br> 尖沙嘴海港城港威商場2樓2612號舖<br> <br> d）超人玩具（23662688）<br> 旺角兆萬中心2樓222號舖<br> <br> e）玩足一世（25910133）<br> 灣仔東方188商場2樓242號舖<br> <br> f）ToyHunters（23884677）<br> 旺角兆萬中心2樓216-218號舖&#13;</p></body></html>