<html><header><meta charset="utf-8"><title>izzue×FelixTheCat<br>老貓出更</title></header><body><h1>izzue×FelixTheCat<br>老貓出更</h1><p>08年係鼠年。人人話貓捉老鼠，奈何在古中國，貓唔夠老鼠爭，無得入十二生肖。izzue今季大膽「出貓」，誓要幫貓族爭番口氣，呢隻貓，係經典反斗老貓FelixTheCat，TheWonderfulCat！<br><br>記者：陳諾堯　<br>攝影：陳盛臣　<br>Model：Heidi</p><p>Felix久休復出<br></p><p>本地品牌izzue今次同FelixTheCat玩交叉，的確有點意外，據小記做過調查，年輕一代的確對Felix所知不多。<br> 其實Felix鼎鼎大名，出名抵死兼招積，專長係大笑。Felix喺1919年出世，到1922年Felix紅到發紫，1923年嘅當紅JazzBandPaulWhiteman仲寫咗首歌畀Felix叫《FelixKeptOnWalking》，只可惜到20年代尾Felix因Disney嘅出現而地位不保。到了50年代，電視興起救咗Felix一命，Felix電視卡通的主題曲《FelixtheCat》當中唱到：「FelixtheCat，Thewonderful，wonderfulcat！Wheneverhegetsinafix，hereachesintohisbagoftricks！」可見其蠱惑、反斗的形象已經深入民心。今勻izzue將佢翻兜，後生一輩可以當佢係米奇老鼠咁──一個懷舊的卡通形象，性格反斗、造型過癮！<br> </p><p>OnHeidi：<br> FelixTheCat黑色底白字FlockingPrintTee$239<br> 黑色短褲$359<br> SparklingPinkDoubleBelt$239<br> 紫色Leggings$199<br> 黑色Converse$199&#13;</p><p>Felix性格反斗，男女都受。今次推出交叉系列女裝唔算多。男裝Felix三面樣PrintTee，有灰白色兩款，$219；紅色SkinnyJeans$399。</p><p>黑色閃片TrimmingZipUp外套$439<br> FelixTheCat白色底黑字FlockingPrintTee$239<br> 灰黑色洗水短牛仔裙$339<br> IZZUECOLLECTION金色閃片Leggings$1,299&#13;</p><p>Felix童裝都殺
</p><p>問人知唔知Felix係男定女，十個有九個半估係女，錯！其實Felix係男仔，不過形象上佢就男女都冧到，小朋友更加無問題，你睇佢今次男女裝外，仲連童裝都出埋就知！
</p><p>購物送Felix
</p><p>現凡在izzue購物滿$800，當中包括最少一樣Felix產品，就可得到小FelixFigure一個。
</p><p>查詢： http://www.izzue.com（22657955） <br> 九龍塘達之路又一城LG135號舖&#13;</p><p>其他Felix產品</p><p>都話Felix被人遺忘了。除了izzue，要搵番FelixTheCat的Products實在唔易，小記走訪了各小商場，精選以下產品，如果因為izzue而做了Fans，想買就要快！</p><p>查詢：<br> <br> （a）BearInMind（23742376）<br> 旺角彌敦道588號潮流特區三樓302舖<br> <br> （b）BearInMind（23740777）<br> 旺角彌敦道636號銀行中心一樓130舖<br> <br> （c）TimeForULtd.（31101938）<br> 旺角彌敦道580A潮流特區二樓226舖</p></body></html>