<html><header><meta charset="utf-8"><title>張海燕批賽果不公</title></header><body><h1>張海燕批賽果不公</h1><p>前晚亞姐總決賽結束後，大會在沙田麗豪酒店舉行慶功宴，一眾得獎和落選佳麗在大門前遇上一批男性遊客，眾人二話不說擁上前圍着她們合照，令佳麗們相當尷尬，紛紛四處迴避。</p><p>質疑評判</p><p>昨日一班落選亞姐到亞視大埔總台試鏡，大熱倒灶的4號張海燕前晚落敗後，指觀眾與評判的眼光有距離，暗指賽果不公，昨日她更直指張家瑩並非其心目中的冠軍，張海燕說：「佢攞冠軍唔係意外，不過佢唔係我心水，我心水係19號吳芳。」<br> 張海燕又質疑評判的審美標準說：「希望支持我嘅觀眾冇失望，我已經盡晒力，之前網上投我票嘅觀眾，會覺得我睇落好友善同舒服，呢啲係咪叫觀眾緣？評判係乜嘢標準，你哋要問番佢哋。」<br> 採訪：卓美娟<br> 攝影：陳俊強</p></body></html>