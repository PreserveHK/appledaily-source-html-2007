<html><header><meta charset="utf-8"><title>街訪：華仔最得歡心</title></header><body><h1>街訪：華仔最得歡心</h1><p>許冠傑與劉德華、郭富城及周杰倫同期開騷，記者昨日就觀眾比較有興趣欣賞那一位的個唱進行街訪，結果劉德華明顯比較得民心。</p><p>Apple：<br> 幾個歌手都冇特別吸引，或者唔鍾意，以前冇睇過劉德華演唱會，不過佢個形象做得好好，較其他歌手容易接受，如果買飛睇演唱會都會揀佢。</p><p>陳小姐：<br> 我鍾意周杰倫，佢都算係我偶像，啱啱仲睇完佢套新片《不能說的，秘密》，覺得好好睇，佢嘅歌比較啱我嘅年紀，許冠傑對我嚟講好似有少少代溝。</p><p>吳小姐：<br> 幾個歌手，只有周杰倫算係我哋個年代，佢同我哋距離近啲，我平時都會選擇聽佢啲歌、睇佢做戲，許冠傑較為啱年長一輩嘅觀眾口味。</p><p>Jessica：<br> 我會揀睇劉德華，因為佢過往嘅演唱會內容豐富又精采，娛樂性強啲，我間中都有聽佢啲歌，比較啱我聽，至於郭富城就冇乜興趣，亦都好少聽佢啲歌。</p><p>陳小姐：<br> 經常見到劉德華喺電影同電視嘅演出，佢啲歌聽得比較多啲，睇佢演唱會覺得穩陣啲，許冠傑啲歌就好少聽，覺得有代溝，怕會悶。</p><p>話你知：紅館最後衝刺</p><p>紅館明年6月底將封館維修，但至封館前，精采演唱會仍陸續有來。</p><p>2007年</p><p>10月24-11月6日：陳奕迅<br> 11月9-10日：陳奕迅<br> 11月17-24日：郭富城<br> 12月5-9，11-12日：周杰倫<br> 12月21-1月4日：劉德華</p><p>2008年</p><p>1月26-29日：容祖兒<br> 2月農曆年：李克勤<br> 2月：張敬軒<br> 2月：周華健<br> 2月：蔡琴<br> 3月：鍾鎮濤<br> 3月：陶喆<br> 4月：張惠妹<br> 4月：劉美君<br> 4月：Twins<br> 4月：關淑怡<br> 5月：許志安<br> 5月：甄妮<br> 5月：王力宏<br> 6月中：陳慧琳</p><p>其他場地</p><p>11月20日：LinkinPark（亞洲博覽館）<br> 12月16日：許冠傑（香港大球場）<br> <br> 資料來源：《蘋果》資料室</p></body></html>