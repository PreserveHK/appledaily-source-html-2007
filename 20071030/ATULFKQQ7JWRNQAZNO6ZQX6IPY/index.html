<html><header><meta charset="utf-8"><title>王晶認老拒救EYT</title></header><body><h1>王晶認老拒救EYT</h1><p>汪明荃、胡楓、吳家樂和李綺雯等前晚在將軍澳電視城錄影《再會歡樂今宵》節目，曾於75至77年為節目擔任編劇的王晶也現身任嘉賓，談到《再》被觀眾指內容沉悶，他說：「𠵱家同以前唔同，以前live，多啲蝦碌嘢，同𠵱家氣氛唔同，我上星期睇咗少少咋。」問到會否幫手度橋救亡，王晶謂：「TVB咁多叻人，唔使我啦，我老呀，唔得㗎。」汪明荃聞得節目被評為悶，她只拋下一句：「咁改進囉。」</p><p>李綺雯扮徐子淇</p><p>阿姐前晚要玩遊戲的觀眾先唱她的歌，有男觀眾謂不懂唱《萬水千山總是情》，阿姐說：「識唱先有得玩，今日所有人要唱我汪明荃嘅歌先玩得。」最後讓男觀眾簡單唱了一句才過關。吳家樂扮洪天明向扮徐子淇的李綺雯求婚，李綺雯說：「你粒鑽石咁細㗎，建明！」吳家樂笑說：「我唔係建明，我係天明呀。」<br> 採訪：王崇穎<br> 攝影：葉君海</p></body></html>