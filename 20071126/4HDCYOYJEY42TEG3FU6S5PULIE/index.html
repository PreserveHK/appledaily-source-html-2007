<html><header><meta charset="utf-8"><title>賭blog日記：格流下盤會有驚喜 - 蘋果波神</title></header><body><h1>賭blog日記：格流下盤會有驚喜 - 蘋果波神</h1><p>27/11/07<br>天晴</p><p>最新動態<br> 上周忙得嚟都幾充實，仲有機會出席靚女表妹嘅大婚之喜，喺度借少少位，祝呢位舞台上嘅女主角，有更美好嘅人生新章。<br> 每個人嘅經歷不同，人有未必一定要我有，只能盡力玩好這個遊戲便無悔；上周英格蘭歐國盃出局成國際大事，個人感覺不強，鬧大事情再加渲染，只不過係傳媒人嘅把戲。作為一個足球狂熱愛好者，只因場上最着迷之處，就係充滿變化；冇人估到希臘04年能奪歐國盃，嗰種穩守突擊嘅威力，至今仍令人津津樂道，成為足球戰術史上嘅重要教材，惟望英格蘭歷劫後能如火鳳凰重生。何況沒有英軍，安慰自己，或者土耳其對俄羅斯都好好睇呢！<br> 正如小弟小休數天後歸來，排名不升反跌，實屬估計之外，但令我更明白就係，足球博彩要做到日日有錢贏，唔係一件易事，只不過我哋眾名家要遵守呢個遊戲規則天天下注而已。冧莊？月尾要靠歐洲兩大盃賽搶分，個人必強攻讓球盤過關，周二重心，取格流下盤，蘇格蘭球隊近期不斷有驚喜。<br>  http://hk.myblog.yahoo.com/footballexperts/ <br> 逢周一至五見報<br> <br> 蘋果波神<br> 股市大旺，英超盛世，大家齊來贏多啲！</p></body></html>