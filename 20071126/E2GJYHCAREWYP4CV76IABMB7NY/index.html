<html><header><meta charset="utf-8"><title>中環在線：中信嘉華同細路玩泥沙 - 李華華</title></header><body><h1>中環在線：中信嘉華同細路玩泥沙 - 李華華</h1><p>銀行界近年都鍾意搞啲小朋友活動，始終呢班係未來棟樑，早啲打好關係，可以為日後發展埋定種籽，加上家陣吓吓講社會責任，畀多啲機會員工做義工，一舉兩得。上個周末，中信嘉華為一班患有發展遲緩同自閉症嘅小朋友，喺屯門黃金泳灘搞咗個堆沙活動。唔好以為一班小朋友柴娃娃玩泥沙，佢哋特別邀請幾位堆沙導師嚟，教小朋友堆沙技巧同埋要訣。<br> 呢個名為堆沙「童」樂日嘅親子活動，總共有30位中信嘉華企業嘅義工隊員參加，佢哋帶領超過30個嚟自協康會嘅小朋友，同埋佢哋嘅家長，分成小組比賽堆沙，睇吓邊過堆出嚟嘅公仔圖案最神似，其中一組就堆咗條大魚喺海上游緊，都幾似模似樣。</p></body></html>