<html><header><meta charset="utf-8"><title>阿Sa率先剪　層次幾何Cut</title></header><body><h1>阿Sa率先剪　層次幾何Cut</h1><p>時裝又好，髮型又好，到時到候就有程咬金神態自若地欣然殺出。事實上，當60年代感的KaizenCut巧遇法蘭西SweetGourmet色系，即意味碎濕濕摷亂晒個頭然後求求其其染隻色的年代經已過去。來季大孿會Out，直長負離子又會Out，不規則剪法再加兩邊幾何Undercut的朱古力色先至叫In。<br><br>記者：梁敦濂<br>攝影：楊錦文<br>示範：Toni&amp;Guy（28017870）中環蘭桂坊雲咸街15號地下、L'Or囗alProfessionnel（31801510）</p><p>(左)玩undercut玩細V-shaped劉海，兩翼更呈現非對稱式幾何剪髮，呢款叫做Ceren。<br> <br> (右)ChocoCaramel做底，而邊位同劉海分別塗抹點點ChocolateOrange，乍現法式新浪漫。</p><p>幾何KaizenCut</p><p>Toni&amp;Guy國際藝術總監PatrickChu話，Kaizen係將60年代的GraduationLook改頭換面，成套CuttingSystem將會增強頭頂同Fringe的Volume，特徵係兩邊層次感強，既透過幾何Undercut玩重量玩質感，又會用非常Extreme的顏色配搭，令頭髮看起來更有Character，而染上一環環的ShineBand則更具畫龍點睛作用。<br> 入行已有25年的Patrick，坦言當初接觸Kaizen時，頗難接受，不過慢慢卻發現其有趣：「以前興剪碎，摷亂，髮型師可以齋憑感覺，營造不經意的感覺。不過Kaizen過癮處是BackToBasic，重玩紮實的基本功，一刀一剪都在展現出Kaizen那種不經意的經意。」但Patrick認為，並非市面上每個髮型師都能將Kaizen的精處發揚光大。所以，如果各位自命夠氣質夠Daring又Carry到成件事，不妨試試KaizenLook。</p><p>阿Sa示範</p><p>減輕了劉海的重量，兩邊同髮尾都有非對稱式UndercutCeren，睇落阿Sa都幾襯KaizenLook。</p><p>Patrick嚴選KaizenCut代言人﹕<br><br>男選李璨琛</p><p>夠Daring，又Smart，FashionSense夠強，襯得起成件事有餘。</p><p>女選楊千嬅
</p><p>千嬅個頭太耐無轉，開始悶。做得Artist，個頭要比人跟比人學先至夠潮嘛！</p><p>法式甜情SweetGourmet</p><p>連續兩年入圍全英最佳染髮師五強的Toni&amp;Guy國際技術教育總監JoO'Neil話，做人同做顏色一樣，最緊要夠Daring。來季無特定邊隻色會Out，但染邊隻色都好，一定要去盡。阿Jo話個Trend會着重髮色的多面性，譬如話如果你染PlatinumBlonde，就唔好成頭都齋染PlatinumBlonde，旁邊望埋去有點點Pink，從頂望落去又有點點Lemon，咁，成件事會有趣好多。不過，賣花梗會讚花香。阿Jo認為，L'Or囗al今季主打視覺強烈、靈感取材自法式千層酥餅的SweetGourmet法式甜情系列，生活化得來相當性感同誘人。&#13;</p><p>無論只是做髮尾和劉海邊位，或在劉海做ShineBand，都以Choco&amp;Gold、ChocoCaramel、Toffee做主色調。</p></body></html>