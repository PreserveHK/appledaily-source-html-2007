<html><header><meta charset="utf-8"><title>傳斷背情遭朱茵詐型<br>陳法蓉豪晒酥胸證性向</title></header><body><h1>傳斷背情遭朱茵詐型<br>陳法蓉豪晒酥胸證性向</h1><p>陳法蓉最近與好友蔡少芬有影皆雙，因而惹來斷背疑雲。昨日陳法蓉與朱茵齊以低胸性感姿態出席美容院活動，實行一展女人嫵媚魅力，代言人曾華倩也罕有以低V亮相，但身材平平無奇，當然不敵朱茵和陳法蓉。</p><p>朱茵和陳法蓉兩位「有料」之人，昨日到尖沙嘴出席美容公司開幕禮，二人在低胸裝的襯托下，身材呼之欲出，尤其近來捲入斷背疑雲的陳法蓉，狀態凌厲，實行送上驚喜。</p><p>君如不敢硬拼</p><p>兩女坐下接受訪問時，即引來記者瘋狂拍照，朱茵明知故問說：「點解我哋坐低，你哋係咁影相，不過我做足安全措施，唔怕。」陳法蓉就更加大方地說：「我不嬲都性感，有好嘢怕乜畀人睇。」在附近的吳君如聞言說：「就係知你兩個會嚟，我揀衫揀幾耐，我邊夠膽性感，相形見絀啦！」<br> 最近陳法蓉與蔡少芬、王祖藍鬧出三角緋聞，朱茵跟陳法蓉笑說：「冇理由冇我份，我去咗邊，我好㷫，你兩個撇甩我，我哋三個都係好姊妹，加埋我同阿Paul（黃貫中）落去，再加夠一打人可以開party。」問陳法蓉有否受緋聞困擾？她說：「初時都有唔開心，後來發覺冇人會理我感受，咁我都唔理囉！」</p><p>曾華倩拒僭建</p><p>此外，難得性感的曾華倩拍照時頻低頭望胸，擔心走光，她說：「我真係冇乜幾可，都驚走光，所以要挺直做人，我自己係唔適合豐滿型，所以我係唔會做僭建，太大負擔，上天對我已經好好，唔可以要求太多。」<br> 採訪：魯萍<br> 攝影：陳志嵐</p></body></html>