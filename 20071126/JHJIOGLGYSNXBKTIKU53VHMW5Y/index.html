<html><header><meta charset="utf-8"><title>大獲好評之二：<br>撈丁響朵　出前一丁請教我！</title></header><body><h1>大獲好評之二：<br>撈丁響朵　出前一丁請教我！</h1><p>名列Openrice開飯啦十月排行榜Top5的蘭芳園，生於五、六十年代，第一代林老闆首創香滑絲襪奶茶，傳到現時第二代，又獨創撈丁，聞名國際，連出前一丁都反向其請教煮麵心得，網友米飯班主話：「撈丁真係好好吃，唔單止彈牙有口感，配搭的食物又一流。不過，網友黑紗挑剔：「撈丁有咩味，只靠一Pat雞茸醬，唔掂，西多係幾好，但不如傳說中出色。」有讚有彈，不如踩場做個測試啦！<br>甫到步，老闆其一林俊業（業仔）熱情招待，感覺親切！舊舖整天人頭湧湧，業仔話5年前附近開設新舖，食物款式較多，熱賣撈丁，兩間舖每日幾乎賣出1,500包出前一丁，銷量很驚人。近日更新創支裝奶茶，單一個午市，把400支賣清光，餐廳並非虛有其名，以真材實料吸引食客光顧，個個叫撈丁、奶茶，日日吃也不覺悶。奶茶比一般香濃，且附有奶茶冰，就算冰溶，也不會冲淡奶茶的味道。撈丁麵質爽口彈牙，即使拍照後，隔半小時才進食，仍保留原有口感，果然實至名歸！<br><br>記者：郭佩韻　攝影：譚盈傑</p><p>冰鎮絲襪奶茶　$14</p><p>特製奶茶冰，嗒落奶茶味濃，令奶茶由頭到尾都保持其香滑的質感。只限於新店發售。</p><p>葱油雞扒撈丁　$34</p><p>雞扒香脆，撈丁爽口，以薑葱調味，非常合拍，味道不覺單調，撈丁包餐飲一杯。</p><p>舊式多士　$22</p><p>加入特色椰子醬，味濃，麵包外脆內軟，不喜太甜的人，可要求少加椰子醬。包餐飲。</p><p>鄧小姐</p><p>咁耐以嚟呢度啲食物保持到高水準，服務態度又好，最鍾意食撈丁。</p><p>蘭芳園（25443895）<br> 地址：中環結志街2、4A及6號</p></body></html>