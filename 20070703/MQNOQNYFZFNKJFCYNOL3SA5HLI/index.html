<html><header><meta charset="utf-8"><title>水着分子：陳文靜水底尋歡</title></header><body><h1>水着分子：陳文靜水底尋歡</h1><p>踏入炎夏，少女均作大解放盡情享受陽光與海灘，充滿運動細胞的陳文靜（ChaCha）當然是一分子，她最期待是相約一大班朋友，租遊艇出海玩，最刺激環節便是從遊艇上玩跳水，跳到攰又返上船開大食會。</p><p>西瓜艷遇</p><p>蛙式及自由式均是ChaCha的強項，可惜讀書時學校沒有水運會讓她大展身手。近年每逢到泳池游水，通常都醉翁之意不在酒，變成群體水上遊戲。她說：「其實去游水對我嚟講，係玩水多啲，好享受成班朋友一齊玩到癲，有時喺水底玩閉氣猜包剪揼，忍唔住都會好慘飲水落肚。」<br> 擔任世界妹及千金小姐後令知名度提升，到沙灘等公眾場合都會被人眼望望，她說：「通常我會點頭打招呼，若果對方係有惡意成份就唔理，最難忘有次見到一大班人坐喺沙灘食西瓜，為食嘅我望住唔走，點知個男仔真係分一嚿請我食，我不知幾開心。」<br> 採訪：馬建華　攝影：陳偉權</p><p>啤妹變身千金小姐</p><p>陳文靜（ChaCha）<br> 年齡：24歲<br> 三圍：33B、22、34<br> 陳文靜02年曾擔任周星馳生力啤廣告的其中一名啤妹，其後成為無綫藝員，拍攝多齣電視劇包括《戀愛自由式》、《律政新人王》及《學警雄心》等。去年夥拍孫慧雪在無綫節目《2006世界盃：頂Cup好波》中講波及派貼士，令人印象深刻，同年無綫為慶祝阿叔林尚義榮休，安排陳文靜陪同阿叔出場，成為佳話。陳文靜其後又在《美女廚房》及《一擲千金》（圖）擔任糖水及千金小姐。<br> 本欄逢周一至六刊出</p></body></html>