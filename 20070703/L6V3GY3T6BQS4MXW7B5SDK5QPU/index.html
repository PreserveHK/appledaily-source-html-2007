<html><header><meta charset="utf-8"><title>好想飛：芝齡裏原宿初體驗<br>1粒鐘使5千</title></header><body><h1>好想飛：芝齡裏原宿初體驗<br>1粒鐘使5千</h1><p>因為要採訪Fiona，所以結識了《東張西望》的宋芝齡。不知是一見如故，還是人夾人緣。我這個說日文的，和芝齡這位講韓文的竟然「好啱傾」。Angel（芝齡洋名）說聽完我講日文，覺得好好聽，忽然好想學。我就話羨慕她一口流利韓文，可以同我偶像Rain、元斌等作近距離接觸……最後，我先充當Angel日本導遊，忙裏偷閒來個裏原宿一小時極速掃貨之旅，希望Angel滿載而歸的同時，下次去首爾掃貨會預埋我！<br><br>記者、攝影：李莉</p><p>Angel's<br>CHECKLIST</p><p>囗必到藥屋掃特價化妝品！今次就搵到一支勁滋潤的lipgloss，仲好閃。<br> 囗食拉麵，街邊嘅好feel又好味！<br> 囗7、8月一定要去睇花火，最好着埋浴衣！<br> 囗去鳥羽居酒屋食雞翼！</p><p>竹下通　似旺角</p><p>Angel今次是第二次遊日，「不過上次都係因為工作，根本就冇時間行。連原宿我都唔知係點。」上次好不容易抽了少許時間遊原宿，而且只逛了竹下通：「嘩！啲嘢好旺角貨喎，我都冇乜睇上眼……」所以，臨走前一小時，我決定和Angel來個裏原宿初體驗，結果短短一粒鐘，Angel竟然使了港幣5千元，又掃化妝品，又買Hysteric背心連身裙……</p><p>第1站　n°11<br>件件人手做</p><p>穿過竹下通，一踏入裏原宿，Angel就忍不住說：「呢度就係裏原宿，果然同竹下通好唔同，喂，有咩好介紹先？」「其實在裏原宿，求其入一間我諗你都有收穫，除非你有特別喜歡嘅品牌啦！」「Hysteric吖，我好鍾意Hysteric嘅牛仔褲同背心㗎。」不過，未去Hysteric，Angel已失控，第一間被看中的，是n°11。<br> n°11整間店都用木做裝修，一踏入其中有點去了英國田野某小木屋子的感覺。事實是n°11的年輕設計師就是想營造鄉間那種悠然自得，舒舒服服的感覺。而他們主打是針織和純棉的手做時裝。手做？對，真的是手做，就好似母親為孩兒親手編織毛衣一樣，希望穿上n°11服裝的人，都有一種被寵愛的幸福感覺。我也忍不住摸一摸部份衣服，質地好軟好舒服，所以，價錢不便宜，但物有所值！</p><p>地址：東京都澀谷神宮前3-22-6TatenoBld,1樓<br> 電話：（81）3-54135511<br> 網址： http://www.n11.jp </p><p>第2站　natuRALVintagean.x<br>勝在夠平</p><p>我沒有特別喜愛的品牌，每次逛裏原宿，都不會有指定想去的店舖，只因原宿是每幾個月就大執位，經常有新鮮事新鮮店，惟獨natuRALVintagean.x是我每次必到的店。<br> natuRALVintage，說Vintage其實大部份是新貨，不過，品牌主打的路線則是簡單舒服，BacktoBasic的設計，「最緊要着得舒服同埋襟睇。」Sales原口小姐如此說。而仔細逐件挑選，你已會發現這裏的衣服多是素色系列，如黑白啡等，Angel早已挑選了一件黑色的連身背心裙，而且一試就即時扑槌說要據為己有：「好抵喎，呢件不過3百幾蚊。」對，natuRALVintage更吸引的是價錢夠大眾化！</p><p>地址：東京都澀谷區神宮前4-25-10B1F<br> 電話：（81）3-57866725<br> 網址： http://www.artvillage.jp </p><p>第3站　CANDYSTRIPPER<br>最緊要夠搶</p><p>行裏原宿的賞心樂事，還包括看看每間店不一樣的裝潢，以及店外搞鬼有型的建築特色。像CANDYSTRIPPER，吸引我們進去的，就是店外那搶眼的紅！<br> 由兩位生於1975年的設計師板橋Yoshie和南地Chihara所統領的CANDYSTRIPPER，主張似糖果一樣sweetsweet的可愛設計，所以，店內的衣飾大多搶眼，用色大膽，部份Kawaii的設計更是要有勇氣的年輕少女才夠膽放上身。事實上兩位年過30歲的設計師覺得時裝其實可以好funny，她們討厭死板的東西，要做就做得特別一點，要個個着了她們的衣服都可以突圍而出，成為人群中的焦點。</p><p>地址：東京都澀谷區神宮前4-26-271F<br> 電話：（81）3-57702200<br> 網址： http://www.candystripper.net </p><p>東京5日4夜掃貨行程<br>DaybyDay</p><p>Day1抵達東京</p><p>先攻新宿百貨公司及商場：0101、MyLord、Lumine<br> 住宿：新宿</p><p>Day2：全日原宿至澀谷</p><p>狂掃Laforet、裏原宿；行明治通沿途買晒BlueLabel、Beams等再直踩落澀谷；亦可由表參道上青山通再行去澀谷；109掃平價casualwear。<br> 住宿：新宿</p><p>Day3：去SanrioPuroland睇全新巡遊</p><p>即日起，SanrioPuroland6年以來全新巡遊，名Believe，吉蒂fans必到；去埋Lafete多摩南大澤FactoryOutlet掃貨。<br> 住宿：新宿</p><p>Day4：吉祥寺、下北澤、代官山</p><p>吉祥寺最近有新嘢：東急前面變身outdoorcafe，要睇；下北澤有好多古着店，而且7月部份平至70%off，必去；代官山有齊心水名牌店，點可以miss？<br> 住宿：新宿</p><p>Day5：最後衝刺</p><p>如坐6點以後航班，可坐3點左右的NaritaExpress，早上仲有時間掃貨！</p><p>機票連酒店推介：</p><p>西北航空5日4夜$5,499<br> 住宿：新宿太子　出發日期：7月14日<br> 查詢：29216288（永安旅遊）</p><p>評語：</p><p>早去晚返，新宿太子剛裝修完，住得舒服好多！最重要係，仲有位，報名請快，前後日子好多都full晒啦！</p><p>出門提一提</p><p>簽證：不論持BNO或特區護照均毋須簽證。<br> 查詢：25221184（日本領事館）<br> 機票：乘搭日本航空來回東京，價錢$3,070起。<br> 查詢：23900421（學聯旅遊）<br> 貨幣：100日圓約兌6.4港元。（文中價錢已折算為港幣）<br> 電壓：100V，雙孔扁插<br> 旅遊查詢： http://www.jnto.go.jp </p><p>Summersale2007速報</p><p>今年很多商店的夏季大減價竟提前由6月底已經開始，而減幅由30%-50%，要掃心水貨，好立即行動！</p><p>新宿</p><p>MyLord　即日~4/7<br> Lumine　即日~<br> Isetan　即日~<br> 0101　12/7~&#13;</p><p>澀谷</p><p>109　4/7~<br> Parco　5/7~16/7</p><p>原宿</p><p>Laforet　19/7~23/7<br> 表參道Hills　即日~16/7</p><p>其他</p><p>Beams　即日~8/7</p><p>下周東京常有暴雨，22~27℃</p></body></html>