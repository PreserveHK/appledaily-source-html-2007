<html><header><meta charset="utf-8"><title>成萬蚊GOYARD手袋　貴在夠輕身</title></header><body><h1>成萬蚊GOYARD手袋　貴在夠輕身</h1><p>如果你覺得賣成萬蚊個手袋好貴，係咪以下的介紹你唔使睇？絕對錯！就算買唔起，亦可見識甚麼是靚皮具。擁有154年歷史的皮具品牌GOYARD，由最初的行李箱到現在的手袋，有功能及口碑，如今在港開設首間專門店，加埋全球首次發行的限量銀手袋，肯定又掀熱潮。而我認為GOYARD係貴，但至少值！<br>記者：胡卓琳<br>攝影：譚盈傑<br>Model：Sara@ModelGenesis<br>MakeUp&amp;Hair：ClaudyYuen<br>Wardrobe：HarveyNichols</p><p>貴得有道理<br><br>1.皮革防水兼夠輕</p><p>早於1892年，GOYARD當時掌舵人Edmond就為塗面布料添加時尚的人字形交織圖案，再製成行李箱飾面，打破了當時行李箱只有1種顏色的定律。這款由麻料、棉料和大麻纖維製成的布料，經過天然的塗面處理，質料防水堅韌，而且加埋「GoyardSaint-Honore」的人字形圖案，隨即成為了品牌的權威標記，品牌一紅百五年，標記依然沿用，一直屹立於巴黎。值得一提的是這款質料極之輕身，比起一般的皮革輕盈，更方便旅行攜帶。</p><p>2.手袋個人化顯身價</p><p>GOYARD由19世紀品牌成立以來，就經已推行個人化服務，除了歡迎訂做皮具款式以外，還有個人化的HandPrint服務，可自由選擇不同顏色的間條或文字，讓你可以真正擁有個人化的手袋款式，唔容易同人撞袋，不過訂貨要運到外地人手畫Print，需時6個月，等唔切可選擇購買店內畫好的款式。</p><p>3.名人追捧保聲勢</p><p>踏入20世紀中期，無論是國家元首、超級富豪、皇族貴賓、國際影星以至樂壇巨星，都同樣選用GOYARD的行李箱。藝人最怕同人撞衫撞袋，所以GOYARD特設的個人化服務極受藝人支持。很多藝人都很愛GOYARD皮革，有佢哋捧場，聲勢都有番咁上下。</p><p>近期至Hit銀色限量版</p><p>今次GOYARD香港店開幕，為咗隆重其事，將推出全球首次發行的銀色特別版，分別有Beluga及Croisiere兩款，聽聞反應極好，不過最快都要10月先有貨，有心人好趁手落定Order，儲定錢半年後有新袋用！</p><p>十幾萬鎮店之箱</p><p>全店最貴雪茄箱十幾萬，創下最貴皮革的紀錄，全港只得1個，就算買唔起，睇睇開吓眼界都好呀！</p><p>千幾蚊入門之選</p><p><br> GOYARD手袋個個索價差不多過萬，真係買唔起，如果都想感受其矜貴氣息，不如考慮買個全店最平的卡片套，索價$1,600，不過要揀黑、紅、啡三隻基本顏色喎！其他顏色貴多$300，所以想感受靚皮魅力，都要付出咁上下金錢㗎！</p><p>香港專門店新貌</p><p>GOYARD（27217600）<br> 地址：尖沙嘴半島酒店商場W9&amp;W11號舖</p></body></html>