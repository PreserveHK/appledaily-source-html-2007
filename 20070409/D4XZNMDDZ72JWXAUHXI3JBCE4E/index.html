<html><header><meta charset="utf-8"><title>Paco「咪嘴無可厚非」</title></header><body><h1>Paco「咪嘴無可厚非」</h1><p>對於陳奕迅指濱崎步於演唱會上有三分一時間咪嘴而遭受步姐歌迷抨擊，金牌老闆黃柏高（Paco）到電台接受訪問時表示不想評論，但對於歌手於演唱會上咪嘴卻有另一番見解，他說：「咪唔咪嘴係視乎整體視覺上嘅配合，如果視覺上想好睇啲，咪嘴都無可厚非。同埋有時跳舞真係要用好大體能，呢個時候咪嘴都係無可厚非。」<br> 再問Paco會否容許旗下歌手咪嘴演出，他說：「咁就睇吓啲fans要求係乜啦，可能fans覺得睇係緊要過聽。」</p><p>草蜢撐Eason</p><p>此外，草蜢昨日在觀塘宣傳新碟，提到Eason遭步姐fans聲討時，蔡一智即撐老友說：「跳住舞唱歌實會聽到索氣位，同CD一定會有分別，香港歌手judgement（判斷）係統一嘅，但索氣唔代表唔夠氣，that'slive。」<br> 採訪、攝影：李珮洳</p></body></html>