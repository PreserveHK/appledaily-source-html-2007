<html><header><meta charset="utf-8"><title>Stephy玉手慘遭中坑蹂躪</title></header><body><h1>Stephy玉手慘遭中坑蹂躪</h1><p>鄧麗欣（Stephy）昨日出席在元朗舉行的DatingStephy音樂聚會，除演繹新碟歌曲外，還與觀眾玩遊戲，其中一個遊戲環節安排兩位男fans約會她睇戲，但該名男fans竟然對她說：「約你睇戲，唔好煩啦！」Stephy即訓示說：「邊有啲咁嘅人，你說話太粗魯，約女仔唔可以咁樣，要溫柔，改吓你啲語氣。」</p><p>握手痛入心</p><p>遊戲完畢後，Stephy獻唱《日久生情》時到台邊與fans握手，有位中年男士握着其手並大力搖，幾經辛苦Stephy才將對方的手鬆開，但已一臉痛楚，唱完歌上台仍難忍說：「好痛呀，隻手。」事後Stephy說：「因為戴咗隻戒指，個男人握得我好大力好實，所以隻手好痛。以前都試過同fans握手，唔肯放手，握到我隻手好痛，所以我已經改為揮手，保護自己。」<br> 採訪：魯萍<br> 攝影：陳俊強</p></body></html>