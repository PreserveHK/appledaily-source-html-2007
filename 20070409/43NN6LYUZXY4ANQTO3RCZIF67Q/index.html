<html><header><meta charset="utf-8"><title>扮鬼扮馬關懷愛滋大舞會</title></header><body><h1>扮鬼扮馬關懷愛滋大舞會</h1><p>一年一度的全球最大型關懷愛滋病大舞會，5月又會在維也納舉行了。這個由「AidsLife」關懷愛滋病機構籌辦的大型舞會，今年剛好15周年紀念，每年籌募過千萬港元作經費。慈善事大，娛樂性也不可小覷。每年出席的名人紅星嘉賓不可勝數，去年有莎朗史東、納奧美金寶；睇名人之外，大舞會還有時裝表演、歌唱大賽、扮靚大巡遊。<br>最好玩是每年大會會鼓勵所有嘉賓扮得靚靚，一同搞熱氣氛。入場觀眾只要肯按大會指示扮嘢穿得有心思，可以75歐元買StyleTicket，比原本的入場費135歐元，平6百幾港銀，雖然全部門券收入都作善慈用途，但大家扮鬼扮馬濃妝艷抹又實在幾有嘉年華氣氛，各位不妨積極參與，做善事又有得玩呀！<br><br>日期：5月26日<br>地點：VienneseCityHall<br>票價：基本：135歐元（約HK$1,404），StyleTicket：75歐元（約HK$780）<br>購票方法：5月8至22日於www.ebay.at可購買其最後100張門票。<br>查詢：www.lifeball.org<br><br>悠樂祥：酷愛旅遊，搭飛機多過搭巴士，天生樂天派。</p></body></html>