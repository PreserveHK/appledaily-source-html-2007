<html><header><meta charset="utf-8"><title>「想做就去做」<br>豪放嘟嘟教契女香艷穿窿</title></header><body><h1>「想做就去做」<br>豪放嘟嘟教契女香艷穿窿</h1><p>鄭裕玲（嘟嘟）前晚在中環出席好友寇鴻萍的IsaWorkshop四周年派對，身為寇鴻萍女兒唐貝詩契媽的嘟嘟，表示贊成契女年紀小小行性感，指後生女應該想做就去做，有次契女想穿耳窿，寇鴻萍向她求救要她勸勸女兒，豈料契女見契媽原來穿了五個耳窿，更加有樣學樣。</p><p>鄭裕玲、顧紀筠和Rosmary等前晚在中環出席寇鴻萍的IsaWorkshop四周年派對，女主人寇鴻萍更與女兒唐貝詩齊穿上「儍豹」粉紅色低胸裙。寇鴻萍透露公司經營了四年，頭三年當交學費，到今年首次有錢賺，更感之前不放棄是對的。</p><p>識20年免酬</p><p>平時數口精的嘟嘟指前晚出席派對沒有收錢，問她要怎樣才肯不收酬勞出席活動？她說：「要識超過20年，好似大姐明（林建明）、顧老闆（顧紀筠）同寇鴻萍呢啲識咗咁耐就冇計，其他一定要收足，同埋如果係啲煙、酒活動我都唔會接，只會做啲身心健康嘅活動。」<br> 問到其契女、寇鴻萍女兒唐貝詩年紀小小已常以性感姿態示人，嘟嘟說：「後生女sexy啲都啱嘅，我好贊成佢呢個年紀嘅人想做就去做，乜都要試吓。寇鴻萍成日都叫我教個女做人嘅道理，有次契女想穿耳窿，佢阿媽講唔掂佢，搵我求救啦，點知契女一見我呢個契媽耳仔穿咗五個窿，即刻有樣學樣啦，不過我就唔贊成啲後生女走去紋身。」</p><p>約埋探肥姐</p><p>再問嘟嘟有否前往探望肥姐？她說：「我哋成班人好似有大姐明咁聯名send咗個sms畀肥姐，話好掛住佢，希望佢身體健康，仲話上去佢屋企探佢，肥姐好快就覆番我哋，話佢𠵱家要多啲休息，遲啲歡迎我哋去佢屋企探佢。」<br> 採訪：MaggieLaw<br> 攝影：ChanChiLam</p></body></html>