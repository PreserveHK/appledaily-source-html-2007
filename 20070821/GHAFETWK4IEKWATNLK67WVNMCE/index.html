<html><header><meta charset="utf-8"><title>馮仁昭四圍超：張玉珊做主持唔收錢 - 馮仁昭</title></header><body><h1>馮仁昭四圍超：張玉珊做主持唔收錢 - 馮仁昭</h1><p>張玉珊噚日喺尖沙嘴出席「永安旅遊呈獻：美麗大學」記者會，佢會為無綫生活台主持13輯講扮靚、生活品味嘅節目，早排仲去咗法國巴黎拍外景。張玉珊話今次冇收錢做節目，仲出埋私伙名牌衫同手袋出鏡，佢話因為同無綫關係好，所以賣大包。不過佢就嫌自己講對白好多懶音，畀自己表現70分。
</p></body></html>