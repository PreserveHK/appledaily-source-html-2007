<html><header><meta charset="utf-8"><title>何韻詩出扭蛋掠水</title></header><body><h1>何韻詩出扭蛋掠水</h1><p>何韻詩新碟《Whatreallymatters》昨日終於推出，雖然她近日趕緊綵排將於本周六開始一連兩晚在會展舉行的音樂會，但昨日仍抽空捧場自購新碟，她笑說：「我行足三間唱片舖先買到自己隻碟呀！」</p><p>20蚊一隻</p><p>談到即將舉行的音樂會，阿詩透露將推出一系列紀念品，最特別首推扭蛋，她說：「今次一共推出五款好可愛嘅扭蛋電筒仔，包括我嘅Q版公仔、菇頭同三隻貓，到時場館外會有50部扭蛋機，為咗可以扭多啲，大家六點鐘就可以入場，記住帶多啲十蚊銀玩扭蛋，每次20蚊！」她又謂近期收到不少朋友來電表示想高價買一套扭蛋，但阿詩表示已狠心地全部婉拒：「扭蛋梗係自己扭先開心㗎啦！」<br> 撰文：林妃</p></body></html>