<html><header><meta charset="utf-8"><title>情殺酒店拍劇怨氣重<br>黎姿遲到　Ada、邵美琪黑面</title></header><body><h1>情殺酒店拍劇怨氣重<br>黎姿遲到　Ada、邵美琪黑面</h1><p>黎姿拍攝無綫長劇《珠光寶氣》後可謂波折重重，早前她因胞弟黎嬰車禍入院停工兩個月，前晚大隊到日前發生斷背情殺案的沙田麗豪酒店取景，但黎姿竟遲大到，令與她傳不和的邵美琪及蔡少芬（Ada）等苦等一粒鐘，搞到個個面色陰沉如天氣。</p><p>黎姿早前因胞弟黎嬰車禍重傷，停拍無綫80集長劇《珠光寶氣》兩個月，令劇組拍攝進度被嚴重拖慢及超支，不過台前幕後對其狀況非常體諒，一直耐心等她復工，至一個月前黎嬰病況好轉，黎姿即時歸隊拍劇，但前晚她開工竟遲大到，令一眾藝員呆等一小時。<br> 前晚《珠》劇在沙田麗豪酒店內的酒家取景，該酒店一房間日前曾發生斷背情殺案，一名男住客持刀刺死男性密友。事發一周後，黎姿、Ada、邵美琪、李司棋、姜大偉和王喜再到該酒店拍戲，本來眾人也從容自若，惟獨等了黎姿一個鐘後，他們才開始面色陰沉。</p><p>主動閒聊反應冷淡</p><p>前晚Ada比攝製隊還要早到，準時11時到達，緊接15分鐘內，其他藝員及劇組全部到齊，由導演率領上酒家對稿後便排排坐呆等，至凌晨12時，黎姿終於出現，記者問她是否遲到？她表現有點愕然，只說：「係咩？」即上樓會合大隊，現場見黎姿雖然主動與曾傳不和的邵美琪和Ada聊天，但二人反應不算太熱烈。</p><p>「忙住對稿冇留意」</p><p>至凌晨2時許拍攝完畢，一面倦容的李司棋先行離開，黎姿也由助手陪同速離。對於黎姿遲大到，邵美琪只說「唔」，問她「唔」是指「唔知道」還是「唔係」？她依然冷冷地「唔」了一聲，而王喜說：「我頭先忙住對稿，冇乜留意。」最早到但最遲走的Ada則為黎姿講好話：「唔係，佢邊有遲到？佢狀態梗係好，唔好點開工？」<br> 採訪、攝影：娛樂突發組</p></body></html>