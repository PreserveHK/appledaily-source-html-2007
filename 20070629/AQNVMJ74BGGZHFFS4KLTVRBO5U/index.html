<html><header><meta charset="utf-8"><title>清涼WetLook<br>扭擯盤搞掂</title></header><body><h1>清涼WetLook<br>扭擯盤搞掂</h1><p>夏天一到，最清涼消暑的活動，莫過於跟海水和陽光玩遊戲。不過每次在泳池或海邊玩水，總會見到一些女生披頭散髮便直接下水，上水時更有恍如深水女鬼般的驚嚇效果，就算樣子身材Ichiban都會讓人倒胃口！如果唔想去玩水時化身水鬼把男生嚇走，不妨學學這三個適合落水的髮型，複雜簡單任君選擇，總會比只綁一條馬尾好看得多！<br>記者：謝翠玲<br>攝影：周旭文<br>Model：Tobee（StarzPeople）<br>HairbyTeddy（ChinG.）</p><p>Look1：側分三手辮　5分鐘速成</p><p>需時：5分鐘<br> 難度：★★<br> 基本三手辮非常紮實，比單單綁一條馬尾更適合落水，包你怎樣游也不會弄得披頭散髮。不過只在背面編一條三手辮易老氣變村姑，要保持青春美少女氣息，記得學髮型師教落的這種側分辮子頭，而且要一編編到尾，最後再加多個七彩頭飾就更俏麗活潑。</p><p>Steps</p><p>小貼士：辮子要緊實，關鍵在最初編三手辮時要紮得夠實才不會鬆散。</p><p>Look2　大細扭髻　啱晒船河
</p><p>需時：15分鐘<br> 難度：★★★<br> 如果你去泳池只是曬吓太陽浸浸水，不打算游十個八個塘，那不妨學學這個大細邊扭髻，簡單得來又高貴。雖然不如辮子頭般實淨，但浸水後不會完全破壞造型，最適合在海邊玩玩水或遊船河。</p><p>Steps</p><p>小貼士：逆梳過的那撮頭髮夾成髻時，要留意份量不要太厚，看起來才不會太大嚿，切忌累贅。</p><p>Look3　進階辮子頭　轉場都掂</p><p>需時：25分鐘<br> 難度：★★★★<br> 這個辮子頭看起來雖然複雜，但其實萬變不離其宗，同樣只是三手辮，方便活動之餘，玩完水後吹亁辮子，頭髮更會有微曲的效果，方便游完水後再Set頭趕下場約會。</p><p>Steps</p><p>小貼士：後面的頭髮先用水噴濕再以梳尖來分成一份份會較易分得整齊。</p><p>髮型師貼士</p><p>「如果想落水後頭髮不會變得鬆散，最穩陣就是紮髻或梳辮子。將辮子或髻往側面綁最能保留少女的活潑氣息。」</p><p>膠製髮飾啱落水</p><p>想游水Look也繼續搶鏡，不妨運用少許髮飾來加上色彩。髮飾最好選膠製的，不怕濕水，色彩也通常會較鮮艷。</p></body></html>