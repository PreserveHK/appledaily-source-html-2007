<html><header><meta charset="utf-8"><title>同胡總一齊飛呀飛</title></header><body><h1>同胡總一齊飛呀飛</h1><p>慶回歸10周年熱鬧到坼天，連胡總都飛埋落香港贈興，睇見佢環繞地球飛來飛去，又越過高山又越過海，飛呀！飛呀！越來越覺得佢都係自己人，香港本來就是個候鳥棲息之地嘛。<br>不過如果飛是一種懲罰，命中注定一生飛個不停，咁又會變成希臘悲劇。傳說中有本《特區山海經》就有段：「傳古時香港有鳥，名臨流，羽翅豐壯，偏靜勤飛，唯些時歇於河畔啼聲刺耳難堪，人們厭之遂驅。是故其無法擇一地而久巢，復繼以飛，未能息。」傳說始自97年，當時有齣本土名劇《飛吧！臨流鳥，飛吧！》就講這段身世。飛咗十年，想唔到今日回巢，但劇名後就多了《消失的翅膀》。導演陳炳釗當年單人匹馬，但回歸十年後卻是五湖四海，除多了在台灣「優劇場」磨劍十年的張藝生導演，還有來自北京小劇場的何凡、陝北舞人韓梅等。十年前錯過一睹大鳥的機會，十年後小妹怎會輕易放過你！</p><p>日期：6月29、30日（8pm）<br> 　　　7月1、2日（3pm）<br> 地點：香港文化中心劇場<br> 查詢：22687323</p><p>悠娛思<br> 文靜卻不內向，不但有藝術家氣質也具藝術家脾氣。</p></body></html>