<html><header><meta charset="utf-8"><title>國際Gossip<br>霍華德激戰性感女主播</title></header><body><h1>國際Gossip<br>霍華德激戰性感女主播</h1><p>"Itwouldbeprettyclearsignthathistimewasup,"Kingsburysaid.<br>金斯伯里話：「霍華德顯然係夠鐘落台喇。」</p><p>澳洲今年大選，總理霍華德（JohnHoward）連任形勢唔多好，可能連自己個國會議席都危危乎，因為佢嘅對手係澳洲「最性感女電視人」麥丘（MaxineMcKew）。53歲嘅麥丘喺澳洲廣播公司做咗30年女主播，有可能憑知名度踢走霍華德。霍華德話對手越強佢就會越努力，不過莫納什大學（MonashUniversity）嘅專家金斯伯里就批死霍華德今次好唔掂。法新社</p></body></html>