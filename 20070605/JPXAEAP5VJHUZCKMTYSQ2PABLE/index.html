<html><header><meta charset="utf-8"><title>轆Book：靚女襯辣跑個個望<br>沈嘉偉路過：我昅林寶咋！</title></header><body><h1>轆Book：靚女襯辣跑個個望<br>沈嘉偉路過：我昅林寶咋！</h1><p>狂牛林寶堅尼出親新款，總有大班Fans同傳媒爭相試車，尤其今日呢架玩碳纖減磅、全港只此一部嘅GallardoSuperleggera（細寶），小記梗要落足心機，搵番個靚女襯吓啲車相；當日經過嘅車明顯拖慢嚟行，甚至泊低架車慢慢望，都唔知睇女定睇車！估唔到最後連玩開「大寶」嘅I.T老闆沈嘉偉，都忍唔住揸架波子Cayenne過嚟昅埋一份！<br><br>記者：鄭達基<br>攝影：陳盛臣<br>模特兒：Angela（BigEntertainment）</p><p>沈嘉偉昅車唔昅女</p><p>一向從路人、司機「注目禮」，多少已看到新車受歡迎度，不過今日零舍誇張，唔止途經司機慢車細看，連城中名人沈嘉偉都專誠揸架PorscheCayenne出現，嚟到仲禮貌周周咁話唔阻我哋做嘢。落車後跟朋友圍住架林寶不斷喪昅，睇完車頭睇車尾，完全目不斜視、望都唔望吓我哋位靚女Model，只係不時跟朋友低頭細語，指指點點，咁又係，全城最索嘅邱淑貞都俾佢娶到，其他靚女邊入流吖。<br> 以為佢對新車有好多見解，點知話趕時間走人，無可奉告；百忙中仲過嚟睇新車，果然係林寶忠實Fans喎！</p><p>喪加碳纖　偷輕100kg</p><p>連城中名人也放下腳步駐足細看，可想而知GallardoSuperleggera的魅力是何等強橫，縱使外觀跟普通版相近，但廠方為了營造它是「好跑小林寶」的形象，故在車上多個部份進行偷輕工作；其中最容易令人察覺的，就是內外很多部份也改換成輕量化的碳纖製品，例如門邊鏡殼、尾翼、車廂門壁等等，胎軨亦換上19吋超輕Scarpius款式，座椅則改為刪減了電控調校的Sparco跑車桶椅，以達至將車重減輕100kg的目標！</p><p>左減右減　偷輕100kg
</p><p>為求偷輕，廠方在多個部份進行手術，左減右減將車重減低至1,330kg，務求令起步加速反應更敏捷。</p><p>馬力增10匹至530匹</p><p>要符合「好跑小林寶」的形象，除了將車重偷輕之餘，加大引擎輸出也是不錯的辦法；Lamborghini為GallardoSuperleggera繼續配用原有的一台5.0公升V10引擎，但經過調校後，馬力輸出卻增多10匹至530匹，波箱則以轉檔反應爽快而聞名的6前速E-Gear半自動波箱，加上車重輕了100kg，也因而令0至100公里加速比普通版快0.2秒，只要3.8秒便可完成。<br> 與此同時，為應付強大的加速力，4輪也換上專供高性能跑車用的PirelliPZeroCorsaSport輪胎，加上裝配了恒式四驅系統，縱使在彎路上疾走，也不怕輪胎會為你高唱「勝利之歌」。<br> 車廂鋪排也曾作出改動，如上文曾提及過的座椅改換成由Sparco提供的跑車桶椅，就連安全帶亦同時換成賽車用的四點式型號；此外，車廂四周也加入了不少碳纖配件，務求令內外也散發出濃厚跑車味道。<br> </p><p>新車速蘋
</p><p>．跟普通版一樣是5.0V10引擎，馬力卻增多10匹。<br> ．車重輕了100kg，加速反應更靈敏。<br> ．Sparco跑車桶椅，高速走彎都咁舒服。<br> ．一貫超級跑車的應有風格，夠嘈！</p><p>GallardoSuperleggera規格</p><p>引擎：4,961c.c.V10DOHC<br> 馬力：530hp/8,000rpm<br> 扭力：510Nm/4,250rpm<br> 傳動：6前速E-Gear半自動波，恒式四驅<br> 售價：$3,480,000（標準配備）<br> 車輛提供：LamborghiniHK（29006666）</p></body></html>