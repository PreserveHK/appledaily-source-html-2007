<html><header><meta charset="utf-8"><title>助Bono救愛滋病人<br>環球片場：美日潮星RED爆網</title></header><body><h1>助Bono救愛滋病人<br>環球片場：美日潮星RED爆網</h1><p>最近愛爾蘭樂隊U2嘅大慈善家主音Bono同服裝品牌GAP以及手機公司Motorola發起咗一個名為（PRODUCT）RED嘅籌款計劃，透過賣手機同服裝嚟幫非洲愛滋病患者籌款，阿Net覺得好有意義。<br> 美國方面已經有饒舌巨星KanyeWest、樂隊LinkinPark主音ChesterBennington、影星查理辛（CharlieSheen）同諧星ChrisRock響應，喺Motorola美國嘅官網可以睇到佢哋演出得好肉緊嘅廣告。日本方面，就有日本潮流教父藤原浩、搖滾教父布袋寅泰同女歌手MISIA力撐，佢哋以勁紅look落力拍嘅宣傳廣告，𠵱家可以喺Motorola嘅日本官網度睇到。</p><p>紅tee襯賊仔帽</p><p>阿Net仲啱啱上過GAP嘅日本網站睇過，原來藤原浩同布袋寅泰拍呢個（PRODUCT）RED籌款計劃廣告時着住嗰款有型紅tee，已經喺日本其中10間GAP連鎖店有得賣，各位潮人上網睇完後，如果咁啱去開日本，記住買番件tee，仲要好似藤原浩咁戴埋紅色賊仔帽，咁就又做到善事又夠潮，真係一舉兩得！<br> Motorola美國官網<br> 網址： http://direct.motorola.com/hellomoto/red/ <br> Motorola日本官網<br> 網址： http://www.motorazr.jp/movies/index.html <br> GAP日本官網<br> 網址： http://gap.co.jp/?PAGE_ID=red&amp;RED_ID=new </p></body></html>