<html><header><meta charset="utf-8"><title>MaggieQ拍戲打真軍</title></header><body><h1>MaggieQ拍戲打真軍</h1><p>MaggieQ夥拍布斯韋士利（BruceWillis）嘅《虎膽龍威4.0》（DieHard4.0）下月4日喺香港上畫。片中飾演FBI兼有唔少打鬥同揸槍戲份嘅MaggieQ話，最難忘一幕戲係同布斯喺電梯槽內激戰一幕，當時有架房車鏟入電梯槽，拍攝嗰陣可謂險象環生。雖然片中有唔少高難度動作，但佢能夠應付到嘅都親身上陣，所以拍片時搞到遍體鱗傷。</p></body></html>