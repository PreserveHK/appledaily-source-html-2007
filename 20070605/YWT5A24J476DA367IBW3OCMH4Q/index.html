<html><header><meta charset="utf-8"><title>潮夏音樂：識途老馬選炎夏碟<br>Mika夠冰涼</title></header><body><h1>潮夏音樂：識途老馬選炎夏碟<br>Mika夠冰涼</h1><p>夏天有咩碟最啱mood聽？聽慣音樂嘅識途老馬嚴選出20隻炎夏大碟，《Mika─Lifeincartoonmotion》熱爆燈！<br>記者：葉雪芯<br>部分攝影：陳陶鈞<br>Model：Naomi</p><p>Mika出生於黎巴嫩，小時候被父親捉到科威特美國領事館作人質。搬到英國因適應不到倫敦生活而患上識讀困難（dyslexia）及強迫症。Mika在2006年9月時參加了BBCRadio1的TheFridayNightProject，在BBC網站的2007年度之聲民意調查中，他獲得的選票最多。
</p><p>姓名﹕MikaPenniman<br> 出生日期﹕1983年8月18日<br> 年齡﹕23歲<br> 出生地點﹕黎巴嫩的貝魯特<br> 畢業學校﹕皇家音樂學院<br> 擅長﹕彈鋼琴</p><p>1.熱爆之選：《Mika─Lifeincartoonmotion》</p><p>收音機日日有人講「我鍾意聽Mika！」呢位英國仁兄上星期首次來香港開miniconcert，吸引咗好多音樂人如謝安琪、張繼聰、何韻詩、黃偉文等撐場。夏天佢紅晒，皆因佢嘅歌食正夏日mood，melody跳跳扎，感覺好清涼！<br> <br> 阿喱：Mika嘅歌好開心，曲風好輕鬆，好配合夏日feel，令人周身郁。<br> <br> 細蘇：夏天咁有生氣，Mika嘅歌就可以畀人呢種感覺，我鍾意《BigGirlyou'rebeautiful》，講肥妹一樣好美麗，女仔想去沙灘，聽完呢首歌自信應該會返晒嚟。<br> <br> 袁志聰：好適合夏天聽，好juicy，有活力，熱鬧愉快，夏天咁悶熱，聽咗會心情舒暢啲。</p><p>本地樂評人德仔同學<br><br>2.山下達郎《ForYou》</p><p>日本人稱為「夏之定番名盤」，濃濃美國西岸funk、rock及AOR，散發美式炎夏氣氛。試過在日本沿海驅車南下，感覺就像進入了封面的懷舊繽紛世界之中。
</p><p>3.TheStyleCouncil《LongHotSummer》</p><p>簡單電子節拍，勾出英國炎夏景象，對於迷失的成年人，夏天不但是熱，還有鬱悶、心煩、對舊愛思念，這首歌將此情此景一次過娓娓道來。
</p><p>4.VariousArtist《Relaxin'wtihJapaneseLovers》</p><p>以慢版情歌為主，LoversRock最易入耳，裏面可聽到中島美嘉、藤原浩及Chara等人鬼馬的一面。
</p><p>5.KoolandtheGang《SummerMadness》</p><p>「人肉chill-out」的經典，大都會夜空的味道，來自樂隊打真軍慢版soul-jazz，以及一台舊式的電子合成器。不妨再聽聽QuincyJones的《SummerintheCity》這首姊妹作。</p><p>6.CSS《CanseideSerSexy》</p><p>巴西美少年/女樂團，newwave曲式，女主音唱腔誘人、寸爆的歌詞「Let'sMakeLoveandListentoDeathFromAbove」，沙灘派對必備soundtrack。</p><p>本地資深樂評人袁志聰</p><p>7.Echo&amp;TheBunnymen《OceanRain》</p><p>Liverpoolpostpunk樂隊，歌聲陰沉，雖然punkmusic，不過唔嘈吵。歌曲有deepocean感覺，好舒服，好似吹緊海風，揚帆出海咁。</p><p>8.ShelleyanOrphan《Helleborine》</p><p>我對呢隻碟特別有情意結。1987年夏天出品，每次聽都令我想起20年前夏天的舒服，因為現時的夏天越來越熱！
</p><p>9.DipInThePool《Silence》
</p><p>音樂、聲音玩得好靚，八十年代輕盈電子音樂，有浸喺泳池暢泳的寫意。</p><p>10.TheSeaAndCake《Everybody》
</p><p>Postrock的音樂風格清新脫俗，夠暢快，TheSeaAndCake仍是清爽、溫暖、陽光、潔白，甚至今次有些歌曲更來得宛如Twee-Pop般，叫人聽得如沐春風。
</p><p>11.Fennesz/Sakamoto（ChristianFennesz&amp;坂本龍一）《Cendre》</p><p>玩簡約風格，加上法國印象派彈琴手法、冷冷的電子音樂，成個人cooldown咗，適合夜深人靜的夏天聽聽來解悶。</p><p>903DJ阿喱</p><p>12.AstrudGilberto《TheGirlfromIpanema》
</p><p>夏日必聽嘅歌，可能就咁講歌名你未必會記得，但一聽到首歌，就人人都會知。呢隻碟有好多人翻唱過，但我最愛都係呢個原唱版本，唱腔好raw，勁有巴西feel，感覺猶如攤喺海灘上望住個日落咁寫意。</p><p>13.《陳綺貞─花的姿態演唱會經典實錄》
</p><p>陳綺貞個曲風好清新，呢隻碟紀錄咗2006年，在台北舉行《花的姿態演唱會》的經典實錄，當中包括佢台上大唱自己咁多年的好歌，一次過聽齊晒佢咁多年嘅歌，仲要係唱live，真係好正！</p><p>903DJ細蘇</p><p>14.TrioMocoto《SambaRock》
</p><p>3個巴西老人家作品，六、七十年代出道，2002年又紅番，歌曲好陽光與海灘、好鬼馬，加入捽碟元素，聽完令你好想笑、好想周身郁。</p><p>15.JackJohnson《InBetweenDreams》</p><p>沙灘之子JackJohnson17歲拎咗世界滑浪冠軍，喺夏威夷出世，邊個歌手會熟悉夏日感覺多過佢？佢啲歌好有滑浪feel。我自己都試過喺泰國旅行時喺海中心聽，竟然感覺到海浪feel，好amazing。
</p><p>16.AnimalLiberationOrchestra（ALO）《FlyBetweenFalls》
</p><p>加州陽光唔多唔少有啲影響，有首歌自己特別喜歡，叫做《Girl,IWannaLayYouDown》，歌詞好笑搞鬼，講一班中年男人見到靚女就想「LayThemDown」，男仔聽到好有共鳴？</p><p>17.ProjectEarly《三十而立》</p><p>全隻碟雖然只有三首歌，有台灣清新又甜甜哋，好似食緊棉花糖咁，非常舒服，苦悶嘅夏日有呢種軟綿綿感覺零舍幸福。</p><p>創作人方大同</p><p>18.RayLamontagne《Trouble》</p><p>夏天適合Folksong，RayLamontagne沙沙哋聲，好懷舊，令人想起吹電風扇飲凍嘢，好涼爽！</p><p>19.JohnMayer《Continuum》
</p><p>舊式rockstyle，有點blues，有節奏唔令人煩躁，咁relax輕鬆嘅音樂最啱夏天一邊做嘢一邊聽，爽快好多。
</p><p>20.RoyHargrove《TheRHFactor:HardGroove》</p><p>有Jazz又有HipHop，仲邀請咗好多歌手一齊合作，曲風好groovy，好有創意，又sunshine。鬱悶夏天聽，即刻醒神晒。</p></body></html>