<html><header><meta charset="utf-8"><title>網上車片：上網睇FD2飛車
</title></header><body><h1>網上車片：上網睇FD2飛車
</h1><p>自從廠方編號係FD2嘅新一代HondaCivicType-R嚟咗香港之後，有啲車迷話佢唔似上代EP3，甚至係以前EK9嗰種一行出嚟就已經知佢係跑手嘅Style，但親眼見過真車同埋試過車嘅我又唔係咁睇；係，部車的確係變咗四門房跑車，但係廠方同佢設計嘅呢個造型同車廂陳設，都好有跑車Feel，當然佢用嘅嗰台2.0公升Engine，就更加可以話係好大力啦！<br>我自己就為咗重溫CivicType-R嘅有型跑姿，特登上網周圍搵，最後終於喺YouTube搵到一段片；喺呢段叫《HONDACIVICTYPE-R（FD2）-1》嘅短片入面，就由一名車手揸住一部FD2喺賽道上飛馳，雖然用嚟介紹部車嘅旁白半句都無，但齋睇佢喺條Track到飛嚟飛去，同埋睇呢位車手點揸，將部車發揮到極限，都已經值回票價啦！記者：鄭達基<br><br>網址：http://www.youtube.com/watch?v=LVOfwwbbfb8</p></body></html>