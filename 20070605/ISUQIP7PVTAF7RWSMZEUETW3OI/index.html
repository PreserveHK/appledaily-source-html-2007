<html><header><meta charset="utf-8"><title>學警出更複製神經俠侶　無賴</title></header><body><h1>學警出更複製神經俠侶　無賴</h1><p>抄衫、抄歌、抄劇，香港娛樂圈快要變成老翻巿場。前晚無綫承接《溏心風暴》播映的新劇《學警出更》首播，雖然收視高開33點（即約有214萬觀眾收看），但被踢爆一集內有四處抄襲電影《神經俠侶》，場景抄、內容抄、對白抄，《神》片導演阮世生直指事件離譜，並寸無綫此循環再用之舉是環保。</p><p>掀起全城追劇風潮的《溏心風暴》大結局後，前晚無綫安排另一重頭劇集《學警出更》接棒，主要演員有吳卓羲、容祖兒、陶大宇、郭羨妮、徐子珊及陳鍵鋒等，《學》劇也不負所望，首集平均收視33點，即約有214萬觀眾收看，是今年首集最高收視的劇集。<br> 但第一集甫出街，本報即接獲讀者報料，指《學》劇有四處抄襲阮世生執導電影《神經俠侶》，該片由陳奕迅（Eason）、容祖兒及吳鎮宇主演。其實無綫近年一直被炮轟劇集抄襲日劇、韓劇甚至美劇，如播映中的《師奶兵團》抄《靚太唔易做》（DesperateHousewives）及《寫意人生》抄日劇《電車男》，編劇班底毫無創意可言。</p><p>偷閒抽煙<br>場景對白如出一轍</p><p>前晚播映的《學》劇中，吳卓羲懶理拍檔勸阻要他等漁農處到場，堅持爬上約二層樓高的簷篷救小狗；《神》片中容祖兒則爬到約二層樓高的花槽救小貓，當時陳奕迅也在樓下大叫「等消防局嚟啦」，除了小貓換成小狗，可以說是搬字過紙。<br> 而吳卓羲巡邏途中見街邊貼有設計學院宣傳單張時，欲為女友楊怡報名，於是在工作簿上抄下資料，還對拍檔說：「醒目嘅，簿面公事，簿底私事」；《神》內Eason將跟朋友約會時間地點寫在簿上，更說：「前面係公事，後面係私事，公私分明。」<br> 至於陳鍵鋒和拍檔巡邏到7.11便利店時，拍檔站到一角抽煙，陳鍵鋒勸阻時，對方答：「我企埋一邊食，冇人見到嘅啦」；《神》片中Eason和廖啓智同樣巡邏到7.11，智叔食煙時，Eason指了指收銀員以示勸止，智叔說：「做乜啫？唞下氣之嘛，又冇人。」<br> 最後《學》劇吳卓羲抄牌時，女車主求情指自己只是行開一陣，他說：「我一個鐘頭前見到你架車泊喺度啦」，女方即追着他鬧；《神》片中陳奕迅抄牌時，男車主聲稱自己去了洗手間，停留不夠五分鐘，Eason答：「30分鐘啦，我兜咗個大圈返嚟，你都未走。」男人隨即連環爆粗。</p><p>直斥離譜<br>導演責唔尊重原創</p><p>昨日記者致電《神》片導演阮世生，他說：「連7.11都一樣，真係離譜啲喎，咁證明（無綫編劇）有睇電影囉，其實啲電視劇成日抄，冇得唔開心㗎，都唔係個別情況，係整個香港電視台嘅問題，好唔尊重原創。拍戲我哋會做好多資料搜集，或者啲後輩覺得啱咪攞嚟用，環保吖嘛，咪循環再用囉！其實呢套劇拍之前我已經覺得有啲概念同《神經俠侶》好似，估唔到連場面同對白都照抄，咁就過份啲。」<br> 對於《學》劇被指勁抄《神經俠侶》，該劇監製黃偉聲昨日在電話中否認說：「我冇睇過《神經俠侶》，差人戲其實都係好生活化嘅嘢，我哋做資料搜集嘅時候，有同啲警察傾過偈，可能得出嚟都係啲好類似嘅嘢。」<br> 採訪：張止寒、戴彩煥</p><p>抄襲點逐個數</p><p>無綫編劇抄開有癮，繼播映中的《師奶兵團》喪抄美國人氣劇集《靚太唔易做》後，剛首播的《學警出更》更將電影《神經俠侶》的橋段照搬上螢幕。</p><p>便利店食煙</p><p>警簿寫私事</p><p>登高救寵物</p><p>抄牌遭辱罵</p><p>蘋嬸有嘢講</p><p>《學警出更》除咗有緋聞男女陶大宇同郭羨妮之外，仲有𤓓王吳卓羲同天之抄女容祖兒孭飛，極具話題性。若果各位讀者發現有任何唔合理嘅情節或者穿崩鏡頭，歡迎大家電郵到adent@appledaily.com報料。
</p></body></html>