<html><header><meta charset="utf-8"><title>Bobby鹹濕郭少芸屁股受罰</title></header><body><h1>Bobby鹹濕郭少芸屁股受罰</h1><p>歐陽震華（Bobby）與蒙嘉慧（YoYo）等日前頂住猛烈太陽拍新劇，眾人以互相踐踏方法開玩笑，以分散注意力，Bobby被郭少芸指他頭上出汗，他即回敬指對方「很亁」，以致被踢屁股洩憤；YoYo也被曹永廉取笑不夠漂亮，不能靠樣搵食，令眾人捧腹大笑。</p><p>日前Bobby、YoYo、林文龍、曹永廉等，於元朗拍攝無綫新劇《法證先鋒Ⅱ》外景，劇情講到眾人於山頭打野戰時發現屍體，雖然烈日當空，但演員表現十分專業，更互相揶揄以作戲外的娛樂消暑。</p><p>演員鬥戲又鬥嘴</p><p>Bobby與郭少芸一碰面即以三級笑話搞氣氛，令眾人捧腹大笑，少芸笑指Bobby頭上出汗，即拿出手提風扇表示幫對方吹吹頭，Bobby即回敬道：「你行開喇，好似你咁咩，咁亁！」說罷，少芸即起飛腳踢Bobby的屁股。<br> 另一邊廂，曹永廉取笑YoYo並非靠樣搵食，暗指她不漂亮，YoYo即時反擊：「你係唔係唔想結婚先？」阿廉反問YoYo此話一出，是否決定揀自己。另外，YoYo又表示雖然天氣十分熱，幸好當日全程可以戴太陽眼鏡出鏡，她說：「可以唔使化妝，只係畫吓個嘴唇。」<br> 此外，林文龍笑指自己恍如接拍古裝劇，他說：「今次我明明接咗套時裝劇，點知日日拍外景，好似拍古裝劇咁，日日係咁曬，真係享受到不得了，幫我慳番唔少去游水嘅時間。」問到是否沒有時間陪太太郭可盈到泳池嬉水，他說：「佢自己嬉住先喇，我有時間再陪佢嬉喇！」<br> 採訪、攝影：王崇穎</p></body></html>