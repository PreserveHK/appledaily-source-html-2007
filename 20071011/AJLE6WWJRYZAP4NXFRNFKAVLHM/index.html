<html><header><meta charset="utf-8"><title>求驗客手記：膺葡超9月最佳球員雷哥斯達寶刀未老 - 求驗客</title></header><body><h1>求驗客手記：膺葡超9月最佳球員雷哥斯達寶刀未老 - 求驗客</h1><p>首先要恭喜「達哥」雷哥斯達，因為佢啱啱獲葡萄牙職業球員聯會選為9月葡超聯最佳球員，打低波圖嘅利辛度盧比斯、路爾斯干沙利斯等後生仔。我唔敢講當中有冇敬老成份，但呢位35歲老人家上月聯賽入兩球，令賓菲加保住不敗身，好嘢；不過佢當選，某程度反映葡萄牙聯賽水平真係差咗唔少。</p></body></html>