<html><header><meta charset="utf-8"><title>胡杏兒渴望做傑青</title></header><body><h1>胡杏兒渴望做傑青</h1><p>胡杏兒同王喜噚日到東涌出席「煤氣愛心送暖迎新歲」活動，同長者一齊玩遊戲。杏兒話好鍾意做義工，希望做多啲善事而可以攞到傑出青年獎。<br> 對於有指林峯拍攝《歲月風雲》時經常遲大到，激到宣萱罷拍，杏兒就話林峯唔係成日遲到，只係有時塞車累事啫。</p></body></html>