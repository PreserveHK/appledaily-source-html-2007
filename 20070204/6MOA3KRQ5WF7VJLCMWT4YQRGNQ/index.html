<html><header><meta charset="utf-8"><title>Eikowada雪褸三四折起<br>新年滑雪冇有怕</title></header><body><h1>Eikowada雪褸三四折起<br>新年滑雪冇有怕</h1><p>香港乜都好，最失敗係冇雪落，想滑雪，非走不可。農曆年假就到，貴一貴嘅滑雪團大把人報，但偏偏買件功能好少少嘅雪褸做準備，朋友卻嫌貴。好！咪話小弟唔幫你，今次特意搵來英國品牌Eikowada、法國品牌Killy嘅雪褸羽絨開倉大平賣，最低減至二五折，萬事俱備，咁就可以笑住喺雪場上「碌地沙」啦！<br>記者︰陸俊雄<br>攝影︰陳盛臣<br>Model︰King、Geneieve</p><p>雪地裝備<br>1.必買八百有找羽絨王</p><p>點解羽絨雪褸呢類相貌平平又唔多潮嘅衫，閒閒哋都過千？因為用料靚加上運用專業科學設計，好像Gore-Tex三層黏合布料，耐用耐磨；Pertex質料，防風抗水透氣等，真係貴得有理。來自倫敦嘅Eikowada羽絨王，成件專業用料羽絨褸八百蚊唔使，諗得過㗎！</p><p>男裝</p><p>Eikowada藍色羽絨王，內藏Recco瑞典製生命感應器，萬一遇上意外，感應器會發出訊號，方便雷達探測。</p><p>Eikowada紅色羽絨，亦有黃色選擇，款式傳統，尺碼由XS至XL都有。</p><p>Xplorer深綠色風褸連fleece內膽，以EntrantGII防水防風透氣布料製，腋位有拉鏈透氣。</p><p>Eikowada灰色超軟、輕身有帽羽絨，Pertex英國質料，防風抗水透氣，亦易於壓縮收藏。</p><p>Xplorer風褸，以EntrantGII防風防水透氣質料製，帽可獨立拆出。</p><p>女裝</p><p>法國Killy外套，用防風防水物料製，衫內是日本保溫棉，胸前還貼上數粒奧地利水晶石。</p><p>Eikowada青綠羽絨長褸，亦有黃色選擇。</p><p>同場加映︰童裝</p><p>Xplorer小朋友企領鵝絨褸，怕子女凍親嘅父母不妨考慮。</p><p>2.至緊要有Fleece打底</p><p>如果唔想着羽絨，只要身穿一件防風防水外褸，入面再加件fleece就已經夠晒暖。加上滑雪呢類消耗大量體力嘅運動，着得衫多反而會焗出汗，所以着fleece就最適合。</p><p>Killy男裝紅黑fleece，領位用上拉鏈，女裝有黃色，同樣減至二七折。</p><p>Eikowada長袖快亁Polotee，散熱一流，男裝領位是拉鏈，女裝則是扣鈕。現在只要買滿$500，就可以$49換購。</p><p>3.99蚊雪褲平通街</p><p>只得上身冇下身又點能成事呢？呢度嘅雪褲款式選擇特多，實用之餘又勁減最低至$99，實行買多兩條更換喇！</p><p>Xplorer湖水藍雪褲，腰位有扣，防止因滑雪時動作過大而入雪。</p><p>Xplorer深藍色褲，防水質料，褲腳兩旁有拉鏈設計。</p><p>Eikowada紅色薄身褲，透氣力強，褲腳有拉鏈。</p><p>4.手套Cap帽最保暖</p><p>滑雪其實仲有好多嘢要準備，好似手套都有分保溫同防滑功能。還有帽、眼鏡等，真係由頭到腳都要包到實㗎！</p><p>Eikowada滑雪手套，保暖又有防滑層，唔怕捉唔實支pole喇！</p><p>Eikowada女裝fleece手套</p><p>Killy帽外層防水，內層有保溫棉層。</p><p>雪地光線折射強，這個眼罩除可保護眼睛，還具防UV400度功能㗎！</p><p>滑雪衣物護理小知識</p><p>要清洗羽絨褸，可放入洗衣機清洗，但水溫要保持攝氏30度以下。另外，不論羽絨褸或雪褲，不要放柔順劑或漂白水，因會破壞布料表面的防水層。至於晾衫時，亦要翻轉內外風亁，切勿在太陽下暴曬，因會造成脫色現象。</p><p>開倉地點：EikowadaOutlet</p><p>地址︰荔枝角通州西街1059-1061號新光工業大廈1樓（地鐵站C出口）<br> 日期︰即日至2月16日<br> 時間︰9:00am-7:00pm（星期一至日）<br> 電話︰27420800</p></body></html>