<html><header><meta charset="utf-8"><title>南非晶石萬花筒　獨家入貨</title></header><body><h1>南非晶石萬花筒　獨家入貨</h1><p>去南非，朋友最想要的手信，莫過於鑽石或鮑魚，咪講笑，我係連女友都未必捨得送，又點捨得買嚟做手信喎！不過要搵特產而又矜貴好玩，我阿祥喺開普敦一個礦石廠就發現一個用南非晶石做的萬花筒，佢將一般的萬花筒改裝，加多了一個有南非碎晶石的試管在萬花筒的末端，當你看萬花筒時，這些裝在極濃透明膠液體裏的晶石，會慢慢流過萬花筒的末端，與原本裏面玻璃碎片結合，變出色彩斑斕的圖案。<br>由於晶石在透明膠液體中只能緩慢推進，每個圖案的變化都有如慢鏡或淡出淡入的鏡頭，非常瑰麗可愛。而且這個萬花筒是礦石廠自家製，並非一般工藝品家家有售。不過這間礦石廠一般香港旅行團都會去，就在睇企鵝的博德斯海灘和FishHoek海灘之間，問問導遊，到時記得入貨，團友試過人人都讚筍！</p><p>悠樂祥<br> 酷愛旅遊，搭飛機多過搭巴士，天生樂天派。</p><p>MineralFactory</p><p>價錢：HK$294<br> 地址：Simon'sTown,CapeTown<br> 電話：（27）21-7862020</p></body></html>