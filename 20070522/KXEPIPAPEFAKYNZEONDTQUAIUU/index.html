<html><header><meta charset="utf-8"><title>環球片場<br>帶違禁藥罰$16000　60歲Rambo大屠殺</title></header><body><h1>環球片場<br>帶違禁藥罰$16000　60歲Rambo大屠殺</h1><p>將近60歲嘅80年代肌肉巨星史泰龍（SylvesterStallone），憑住成名作《洛奇》嘅第六集《洛奇：拳王再臨》（RockyBalboa）而鹹魚翻生，今年佢食髓知味再拍另一招牌系列《第一滴血》（FirstBlood）第四集《JohnRambo》，預告片噚日正式曝光，仲喺網上睇得到。</p><p>造型嚇死街坊</p><p>早前龍哥嘅Rambolook已經曝光，唔單止身形肥腫難分，面部肌肉鬆弛，頭髮又長又𣲷，真係嚇死街坊。點知睇預告仲驚，龍哥外形出事不特止，動作場面誇張同血腥到離奇。今次故事講Rambo去到緬甸拯救人權組織成員，實情似大屠殺多啲，恐怖暴力場面包括Rambo用刀斬敵人個頭落嚟、用重型機關槍將敵人射到變肉醬、仲徒手撕破敵人嘅喉嚨，仲有好多無厘頭大爆炸，我阿Net真係以為自己睇緊B級喪屍電影。<br> 今次龍哥再扮Rambo，其實好多人都唔睇好，𠵱家預告片出咗，更肯定俾影評人插多兩刀，加上佢早前帶違禁激素入澳洲，單案噚日判咗龍哥罪成，被當地法庭罰款2,500澳元（約16,000港元），同埋要繳交8,300澳元（約53,000港元）堂費，希望單案唔會令齣戲雪上加霜啦。<br> 《JohnRambo》預告片　<br> 網址： http://www.youtube.com/watch?v=Rx6i090FGzQ <br> 版主：阿Net<br> 本欄逢周一至六刊出</p></body></html>