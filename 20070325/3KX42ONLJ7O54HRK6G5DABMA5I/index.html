<html><header><meta charset="utf-8"><title>李孝利新劇冧熟女</title></header><body><h1>李孝利新劇冧熟女</h1><p>韓星李孝利同李東健主演嘅130分鐘短篇音樂劇《珍貴的約定》，前晚已經喺當地SBS電視台播出，平均收視為14.1%，其中以50歲女觀眾比例佔最多。雖然成績只屬一般，但比兩年前李孝利處女劇集《三葉草》嘅單位數字收視，已經算有進步。有fans睇咗之後大讚李孝利演技進步，但都有觀眾批評劇集經常間接賣汽車同手機廣告，似睇MV多啲喎。</p></body></html>