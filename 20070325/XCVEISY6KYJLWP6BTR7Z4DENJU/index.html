<html><header><meta charset="utf-8"><title>小田切讓獲豆丁求婚</title></header><body><h1>小田切讓獲豆丁求婚</h1><p>由日本怪雞型男小田切讓主演嘅新片《蟲師》，噚日正式喺當地上映，小田切讓特別帶埋女主角蒼井優同導演大友克洋等到戲院同觀眾見面。有份演出嘅12歲童星守山玲愛獻花時人細鬼大，竟然乘機向小田切讓求婚，搞到小田切讓講笑咁話：「好似變成咗結婚記招㖭。」</p></body></html>