<html><header><meta charset="utf-8"><title>妙麗反口演《哈利》</title></header><body><h1>妙麗反口演《哈利》</h1><p>喺電影《哈利波特》（HarryPotter）系列中飾演妙麗成名嘅英國童星愛瑪屈臣（EmmaWatson），日前至話為考牛津大學而扭計拒演。點知事隔唔夠一個星期，愛瑪已經改變初衷，仲喺前日靜雞雞同扮演榮恩嘅路柏格連（RupertGrint左）一齊落筆簽約，繼續演出其餘兩集《哈》片。愛瑪仲話妙麗係佢心目中嘅女英雄，唔會放手畀佢走喎。</p></body></html>