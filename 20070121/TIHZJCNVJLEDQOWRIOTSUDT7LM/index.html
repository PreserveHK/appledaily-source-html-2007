<html><header><meta charset="utf-8"><title>求驗客手記：費格遜囝囝榮升領隊</title></header><body><h1>求驗客手記：費格遜囝囝榮升領隊</h1><p>費格遜轉教彼德堡？係就係費格遜，但佢係曼聯領隊費格遜囝囝戴倫費格遜；34歲嘅戴倫費格遜，現效力英乙球會彼德堡，上周六佢被委任為球員兼領隊，唔知爸爸知道子承父業後，會唔會心感安慰呢？彼德堡現排聯賽第10位，管理層揚言，戴倫費格遜將有力領導球會升班，話唔定過多幾年，老費仲未退休，英超會出現「仔打老竇」嘅忤逆大戰㗎！</p></body></html>