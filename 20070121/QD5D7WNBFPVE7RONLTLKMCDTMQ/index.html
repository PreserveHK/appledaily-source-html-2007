<html><header><meta charset="utf-8"><title>吳卓羲唔敢高攀阿佘<br>官恩娜最忌男人心術不正</title></header><body><h1>吳卓羲唔敢高攀阿佘<br>官恩娜最忌男人心術不正</h1><p>都是三千煩惱絲作祟。官恩娜（Ella）與「𤓓男」吳卓羲的情絲剪不斷，理還亂，昨日Ella行hairshow時，封嘴拒絕評論吳卓羲背着她，引「姣佘」（佘詩曼）入屋一事，但語帶雙關地謂結交朋友要揀心地好，不要選心術不正的男士。</p><p>官恩娜與混血名模貝安琪昨日以愛心大使身份，到尖沙嘴新世界中心為癌症基金會行hairshow。戴了爆炸和bob頭假髮的Ella，接受訪問時大談頭髮經，她說：「以前都試過好激嘅髮型，曾經都鏟青skinhead，貪佢夠punk，唔係受咗刺激。」</p><p>戴假髮避耳目</p><p>不過當記者問Ella佘詩曼早前被偷拍到出現其緋聞男友吳卓羲的住所，阿佘更坐吳卓羲的座駕，二人似秘密「撻着」的報道時，一向健談的她即封嘴，在旁的助手更表示Ella不會回答有關吳卓羲的問題，記者遂轉問有關髮型的問題，這時Ella即侃侃而談：「做呢行精神好緊張，不過自己就冇甩頭髮情況，成日俾人望，自己平時出街都希望可以戴假髮。」<br> 問若然男友甩髮會否介意，Ella即自爆說：「人哋甩頭髮都唔想，個人心地好咪得，以前都有個地中海髮型嘅男人追過我，同佢食飯時我都不禁望住佢個頭笑，𠵱家同佢做咗朋友。」<br> 之後Ella語帶雙關地謂識朋友不是視乎頭髮多寡，她說：「識朋友要心地好，唔係心術不正咪得。」問她會否隨便跟人返屋企，曾經被拍得「送上門」到吳卓羲寓所的她竟然說：「我唔會。」於是問她有否與佘詩曼合作過？她也封嘴不願多談，更捉着記者的手，懇求不要再問同類型的問題，之後Ella到鑽石山出席一個飲食業安全活動。</p><p>阿佘坐順風車</p><p>此外，吳卓羲昨與無綫高層樂易玲等出席富豪機場酒店的《Astro華麗台電視劇大獎2006》祝捷會，對於與佘詩曼傳緋聞，吳卓羲說：「看圖作文嘅嘢唔回應，我係新人，高攀唔起。」在旁的樂易玲即追問吳卓羲緋聞真假，並取笑他說：「真嘅就認啦，知道邊個仲好，我都安樂啲！」而佘詩曼前晚在佛山出席華姐慶功宴時，否認與吳卓羲的緋聞，她說：「我嗰日只係坐順風車。」<br> 採訪：GeneNg、EddieWong<br> 攝影：DickyChan、MatthewLam</p></body></html>