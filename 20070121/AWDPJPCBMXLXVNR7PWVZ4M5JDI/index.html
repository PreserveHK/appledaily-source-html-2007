<html><header><meta charset="utf-8"><title>學生哥名牌服<br>TrueReligionF＆M激減至三三折</title></header><body><h1>學生哥名牌服<br>TrueReligionF＆M激減至三三折</h1><p>我年紀尚輕，但離開大學都一段時間，行街睇見大學男生散發陣陣校園味，不禁令人傾慕。Stop！咪懷疑我性取向，只係見人身穿AmericanApparel、FranklinMarshall再搭條TrueReligion，都可襯出一身校園look而有點羨慕。中環蘇豪區有店舖平賣呢類歐美品牌，最抵係TrueReligion牛仔褲平至三折。已經掃緊貨嘅大學生聽住，今勻我對你又愛又恨！<br><br>記者︰陸俊雄　攝影︰林栢鈞<br>Model︰King、阿升</p><p>TrueReligion明星牛王</p><p>唔好話唔識TrueReligion嘅牛仔褲，佢有個笑口佛做標記，2002年由夫妻檔Jeffrey&amp;KymLubell創立，據聞大把荷李活巨星都有一條傍身，如JustinTimberlake、BradPitt等，連波牛碧咸都着。唔只紅星齊撐名氣夠，TR獨有嘅3Dbootcut剪裁，市面上亦少見。另外，佢又以設計師名字作為型號，如印住「MarcoBigT」即是直腳款，「Joey」則等於3Dbootcut，分法相當特別。</p><p>a.Joey4803，睇名就知係3Dbootcut褲款，大腿位激爛，夠粗獷。</p><p>b.TrueReligionMedVintage，屬冇咁爛的款式，係較斯文嘅好選擇。</p><p>c.TrueReligionBUDDA，後袋有人工刺繡圖案，可謂今期香港最流行的款式。</p><p>d.TR嘅褲做得好仔細，連入面袋位一樣繡上笑口佛圖案。</p><p>e.近期興後袋加圖案，同場加映多條AntikDenim，後袋仲玩埋皮呢！</p><p>FranklinMarshall斯文校園派</p><p>FranklinMarshall唔係美國一間超過200年歷史嘅學院嚟咩？係，仲俾個意大利時裝集團搭上，買埋校服特許經營權，打正旗號推出充滿60至80年代校園風格的休閒服，連香港潮流指標Wyman都着呢個品牌。另外，同場加映兩件瑞典品牌FilippaK，以設計簡約同質料柔軟見稱，而且半價就買到。</p><p>f.F&amp;M七彩蝦條冷衫，淺灰色底配彩色橫間，淨襯牛仔褲已經夠好睇。</p><p>g.F&amp;M米白色冷衫，心口徽章全人手縫製，亦有藍色選擇。　</p><p>h.FilippaK橙灰色針織外套，若愛好中性或鄰家男孩打扮，呢件最啱。　</p><p>i.FilippaK圓領灰色針織冷衫，後面深灰前面淺灰，薄身，最啱春天着。</p><p>AmericanApparel多色易襯衫</p><p>AmericanApparel向來玩單色兼舒適，標明「MadeinDowntownLA」，衣料純棉百分百美國製。新年到，可以買紅色應節；或者據EdwarddeBono「SixThinkingHats」所言，綠色代表創意，買件綠色衫散發創意能量。如果有人話UNIQLO係日本佐丹奴，當AA係美版佐記又如何？</p><p>j.有白邊嘅zip-up畀人更有運動feel嘅感覺，男生最buy！</p><p>k.雙色有帽拉鏈fleece衞衣，由於多咗唔同顏色嘅內層，所以較厚身更保暖。</p><p>l.短袖Polo恤，唔使講都知係長興款式。天冷加件sharp色外套，已經夠型夠撐。</p><p>m.圓領短袖tee，用嚟襯底玩layer必備，而且洗得多都唔怕走樣。　</p><p>開倉資料</p><p>Jeanious（21897148）<br> 地址︰中環史丹頓街51號地下<br> 日期：即日起1月31日<br> 營業時間︰12:00pm-9:00pm<br> （星期日至四）<br> 12:00pm-10:00pm<br> （星期五至六）</p></body></html>