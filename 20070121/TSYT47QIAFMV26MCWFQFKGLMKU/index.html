<html><header><meta charset="utf-8"><title>井上和香狂電格鬥家</title></header><body><h1>井上和香狂電格鬥家</h1><p>日本性感索女井上和香憑住一雙孖膶腸同豐滿上圍而先後迷倒唔少男星。繼早前盛傳佢搬竇親近男星小田切讓之後，據知井上近日又改口味，轉冧人氣急升嘅格鬥家所英男。井上喺大除夕當晚為TBS電影台嘅主持格鬥節目時，就不避嫌地向對方大放生電。日本狗仔隊近日已經昅實井上，隨時等影相。</p></body></html>