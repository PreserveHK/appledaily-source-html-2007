<html><header><meta charset="utf-8"><title>關仁隱事：大鼻仔豪氣起三飛 - 關仁</title></header><body><h1>關仁隱事：大鼻仔豪氣起三飛 - 關仁</h1><p>「大鼻仔」遺傳到佢「大鼻老竇」嘅特質，就係鍾意扮大佬同風流啦。呢期大鼻仔晚晚夜蒲，媾女媾到全中環夜場皆知，早幾晚佢又去最愛嘅老蘭夜場，今次就玩一拖三。<br> 當晚凌晨兩點幾，大鼻仔一條冷殺落酒吧，冇耐已經成功冧掂三條女，但佢其貌不揚，點解媾女會咁掂呢？原因係大鼻仔夠豪，次次都出同一招撒手鐧，企喺吧枱度請女仔飲酒，嗰晚佢同三條女酒過幾巡之後，大家都highhigh哋，於是一齊出舞池跳舞。據現場目擊者形容，大鼻仔好似中降咁跳到黐晒線，全程原地彈彈吓，搖手搖腳又搖頭，啲女仔睇到𠵱嘩鬼叫，佢跳完舞之後，仲攬住個女仔行去廁所方向，𠝹女速度快夾準。之不過大鼻仔鍾意請客嘅特性，就完全唔似佢個「大鼻老竇」啦。<br> Textby關仁</p></body></html>