<html><header><meta charset="utf-8"><title>娛樂怪史：雷有暉隨街小便鬧老董</title></header><body><h1>娛樂怪史：雷有暉隨街小便鬧老董</h1><p>時間：00年8月26日<br> <br> 地點：柴灣<br> <br> 人物：雷有暉<br> <br> 經過：太極前成員雷有暉（Patrick）00年8月去RaveParty，飲咗酒嘅佢玩到癲癲喪喪，竟然當街屙尿，認真失禮。Patrick當日玩到凌晨時分，單獨出咗RaveParty場外一個銀行提款機前㩒機，飲到highhigh哋嘅佢，唔知係咪人有三急忍唔到，竟然當街小便，提款機對落嘅牆身仲留有尿迹，之後俾警察見到，上前要求查佢嘅身份證，貓貓哋嘅Patrick好唔合作，拉住警員俾記者影相，佢話：「執法者都要面對觀眾。」<br> Patrick又同警員講：「你一個人見到啫，冇其他人呀？你做乜叉我，我只係㩒錢，我做音樂嘅，我姓雷，係太極成員。」<br> 一番胡言亂語後，Patrick爆粗鬧當年特首董建華，高舉中指話：「Mr.董，Ifxxk政府，幫唔到巿民，IfxxkChinesegovernmentfrom1997。Ireadyfxxkthisgovernment，打唔到翻版！」<br> Patrick表示最唔滿意政府只係維護地產界，佢除咗燒到董建華嗰叠，仲鬧埋某地產商，佢話：「收咁X多，畀幾呎我啦，我哋買樓嘅都變做負資產，香港政府真係好X差。」睇嚟Patrick當時真係好激動。<br> 本欄逢周一至周六刊出</p></body></html>