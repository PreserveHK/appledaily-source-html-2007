<html><header><meta charset="utf-8"><title>《變形金剛》解構（之五）：路障Barricade</title></header><body><h1>《變形金剛》解構（之五）：路障Barricade</h1><p>一連幾日都係介紹博派人物，今日就為大家介紹埋宿敵狂派人物，不過唔係老頂麥加登，事關麥生並非化身成車，所以唔喺我嘅介紹範圍之內，於是就揀咗狂派獵人兼喺電影中有相當戲份嘅人物──差佬車路障（Barricade）。<br><br>記者：梁美甜　鳴謝：洲立影片</p><p>路障可算係狂派中第一個識得講人話嘅機械人，而且係天生捕獵者，擅長追蹤敵人，加上佢化身成警車，更容易混入社群進行任務。警車形態時車頭仍可變出尖鑽及開槍狙擊敵人，當轉化為機械人時則以大炮作主力武器。<br> 喺原著卡通度，路障係部高性能賽車，而電影版就用SaleenS281FordMustang做其真身，或者大家知Saleen係美國出名嘅改車公司，專為Ford、GM同埋Toyota改車，但係由於Ford唔肯借出普遍用作警車嘅Mustang作拍攝，導演於是直接搵Saleen借出改裝車作拍攝。只要大家留心啲，就會發現路障係狂派之中唯一一個非軍事飛機或軍用車而變身，亦係主角柯柏文以外唯一非GM車款嘅人物。</p><p>角色Profile</p><p>路障（Barricade）<br> 原著真身：賽車<br> 電影真身：SaleenS281FordMustang<br> 裝備：動力系統源自Ford4.6升V8引擎，導入機械增壓系統於轉速5,800rpm時發揮4,565hp</p><p>相關網址： http://en.wikipedia.org/wiki/Barricade_%28Transformers%29 </p></body></html>