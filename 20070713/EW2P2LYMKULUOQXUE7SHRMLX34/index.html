<html><header><meta charset="utf-8"><title>好想飛：包起沙灘私家晚餐<br>10磅脂肪做手信</title></header><body><h1>好想飛：包起沙灘私家晚餐<br>10磅脂肪做手信</h1><p>今年結婚的朋友都問Honeymoon好去處？我說去「南極」，同甘共苦捱過千尺巨浪，你話我儍；若去乘「西伯利亞」鐵路，一起八日七夜不沖涼，你話我癲！咁點呀？一生一次的蜜月，當然要特別一點！典型港人林祖輝姚嘉妮，忙到蜜月要分三次，但都是去馬來西亞，因為：「Honeymoon最緊要Hea、機程短！」<br><br>記者：梁佩芬　部份照片由被訪者提供</p><p>蜜月假期　唔想帶腦</p><p>一個是電視創作總監，一個是電視藝人，忙到日夜顛倒，閒時可以四圍蕩，但偏偏二人就不能一次過掙出十多日來個悠長Honeymoon，但怎也估不到他們會去馬來西亞度蜜月？林祖輝坦白說：「我都諗過去馬爾代夫，去程都係凌晨到，等兩三個鐘轉機再坐船去Resort；但回程就大件事，凌晨出發，喺機場等幾個鐘，返到香港又係凌晨！第二日仲要朝早返工，攞命咩！點解唔輕輕鬆鬆坐三個鐘機就到呢？」香港人，放個假五六日都算奢侈，怎可再花三天時間在飛機上呢？<br> 而因為籌備婚禮而體重跌至一百磅的姚嘉妮，「我估唔到結婚有咁多嘢搞，所以Honeymoon一定要Hea同Relax，Shopping幾時都得，Honeymoon最緊要有足夠的休息時候就得，之前已經忙到暴瘦，一定唔可以再辛苦，要唔帶腦去玩！」</p><p>無限水平線　日落最浪漫</p><p>自上年十一月十一日結婚後，他們共到過三次馬來西亞，第一次算是正式度蜜月，地點沙巴，五天，但卻與十多個親朋戚友同行，熱鬧無悶場；第二及三次，說穿了是為馬來西亞旅遊局拍攝蜜月特輯，兩次去了十間Resort，七個城市，忙，但反而有真正的二人世界，因為：「大家都好識做，只是影相時走埋嚟，其餘時間都係我哋兩個卿卿我我。」<br> 兩人突然變成半個蜜月專家，要講推介就口若懸河，先是嘉嘉大叫在最後一站丁加奴的沙灘上，看着無邊際水平線上的鹹蛋黃，讓她畢生難忘；還有，在浮羅交怡的AndamanResort的一個比淺水灣不知長三倍定四倍的沙灘上，竟然可以在日落時分來個二人世界的燭光晚餐，包餐廳也不算最豪，包起整個自然環境就真是頭一次，而日落下出後，還有數之不盡的蟹仔從沙堆中爬出，「是是沙沙」的腳步聲，與海浪組成獨特的交響樂曲！當然，少不了二人Spa，在半開放式的環境下做按摩，有微風撲面，睡得好，自然疲累盡消！</p><p>TheAndamanLangkawi<br> 價錢：沙灘燭光晚餐，每人$456起。<br> 地址：JalanTelukDatai,07000PulauLangkawi,KedahDarulAman,Malaysia<br> 電話：（60）4-9591088<br> 網址： http://www.ghmhotels.com </p><p>食士多啤梨榴槤　養大肚腩</p><p>嘉嘉的Honeymoon回憶，不止是五色海和三色天，還有肥了十磅的重量級「手信」，原因不外是日食夜食，連祖輝也輕嘆：「都唔講中意法馬拉有幾好食，更重要去到有四個足球場咁大嘅士多啤梨園、見到手臂咁長嘅榴槤……還有水多肉滑的山竹，人人去過都說會飽過正餐，勿說吃生果不會肥的道理吧！更厲害是在海拔1,524米高的金馬倫高原上，連消滯解渴的茶也飲了無數杯！難怪，看祖輝的Spa照片，張張也有大大的豬腩肉，幸好中途上了一個瑜伽班，否則……</p><p>HealthyStrawberryFarm<br> 價錢：每公斤$65<br> 地址：JalanRumahPersekutuan,39000TanahRata,CameronHighlands,Pahang,Malaysia<br> 電話：（60）5-4911724<br> BOHTeaCentre<br> 入場：免費<br> 地址：39200Ringlet,CameronHighlands,Pahang,Malaysia<br> 電話：（60）5-4931324</p><p>海龜猩猩　唔怕人</p><p>白白淨的嘉嘉勁鍾意陽光與海灘，最愛大自然：「估唔到可以遠距離親近猩猩，佢哋唔怕人，好可愛，仲有野鹿、大眼懶猴、野雞、松鼠，還有婆羅洲蘭花、蝙蝠洞和魔鬼魚！去到沙巴，Resort裏面已見到大量小動物，還有可以摸摸大海龜，不少都近百歲了，祖輝仲開心摸完又摸……」<br> 打得兩個洞高爾夫的祖輝還在沙巴釣過三尺長大魚：「我第一次釣魚就成功，原因不外是魚產豐富，機會多了，而且仲好好味」冧到爆的嘉嘉矇着眼總結一句：「無論做咩食咩，Honeymoon都係最浪漫，就算在檳城坐坐三輪車，都可以畀我講足一世……」</p><p>《馬來西亞Resort遊程蜜誌》</p><p>電話:25285810<br> 由即日起，可前往馬來西亞旅遊促進局免費摘取，送完即止。<br> 地址：灣仔告士打道47-50號馬來西亞大廈地下<br> P.S.明天下午三點半，林祖輝和姚嘉妮會前往灣仔會展舉行的《香港婚紗、婚宴暨結婚賀禮博覽2007》分享蜜月心得。&#13;</p><p>Honeymoon套餐</p><p>檳城Eastern&amp;OrientalHotel<br> 價錢：$7,725起，包括三日兩夜套房住宿、機場接送、新鮮士多啤梨、一人免費燭光晚餐、花瓣浴及延遲退房等。<br> 地址：10LebuhFarquhar,Penang,Malaysia<br> 電話：（60）4-2222000<br> 網址： http://www.e-o-hotel.com <br> <br> 金馬倫高原CameronHighlandsResort<br> 價錢：標準雙人房由$1,596起；二人士多啤梨Spa，由$1,596起。<br> 地址：BytheGolfCourse,39000TanahRate,Cameronhighlands,Pahang,DarulMakmur,Malaysia<br> 電話：（60）5-4911100</p><p>祖輝嘉嘉'sCHECKLIST</p><p>1.可以在機場買椰奶雪糕做手信，用亁冰包好，返到香港仍凍！　<br> 2.檳城最新購物點QueensbayMall，有齊港妹最愛的牌子Zara、Gap及FashionOutlets。<br> 3.可以在馬來西亞註冊結婚，也有不少Resort幫助搞婚禮，查詢： http://www.jpn.gov.my/english/marriage1.htm <br> 4.吉隆坡乘LRT輕鐵最方便，每程由$3起；乘的士要付晚間附加費。<br> 5.丁加奴的SuteramasSilkGallery內，可看手繪峇廸的製作過程，記住買番兩條。</p><p>出門提一提</p><p>簽證：持BNO及特區護照均毋須簽證。查詢：28210800（馬來西亞領事館）<br> 機票：乘馬來西亞航空往吉隆坡，由$2,550起。查詢：21088111（康泰旅行社）<br> 貨幣：1馬幣約兌2.26港元（文中價錢已折算為港幣）<br> 國家區碼：60<br> 電壓：220V，三直腳插座<br> 旅遊諮詢： http://www.tourismmalaysia.com.hk &#13;</p><p>下周吉隆坡間中有暴雨，23~32℃</p></body></html>