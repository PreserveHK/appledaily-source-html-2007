<html><header><meta charset="utf-8"><title>數碼達人：<br>黑魂XB360Elite8月熱玩</title></header><body><h1>數碼達人：<br>黑魂XB360Elite8月熱玩</h1><p>究竟三大遊戲機XB360、Wii、PS3邊個會跑出？可能仍然有人會話未可下定論，不過微軟方面為咗吸引更多對畫面有要求嘅玩家，8月將推出一部進化版XB360Elite，外形雖然無新設計，但換上黑色機身感覺煥然一新，加埋全高清1080p輸出，打機自然玩得更投入。<br><br>記者：許福合　<br>攝影：伍慶泉</p><p>原版白色XB360早於05年推出，外形比第一代XBOX纖巧唔少，不過用上白色機身，睇落就似部電腦一樣，所以對潮人玩家來講，評價一般。不過今次轉玩黑色，似乎效果唔錯，微軟亦隆重其事，發佈會搵嚟黑妹助陣，更有Dancer跳舞演出，聲勢相當唔錯。
</p><p>初玩高清1080p
</p><p>XB360Elite最顯眼的改變，自然係全身換上黑色，除咗主機本身，配件包括無線手掣、耳機等，全部轉晒黑色，明顯較有Pro機感覺！玩變色之外，Elite機能上當然亦有加強，最多人留意係可輸出高清畫面，支援1080p。機背就內置有HDMI介面，跟機會包括HDMI線，畫面效果應會比第一代XB360好。
</p><p>硬碟起孖120GB
</p><p>另一個相當實用的改進，係機頂硬碟會換上120GB，顏色當然會襯番機身用黑色。比起白機的60GB，新硬碟容量更大，可以方便用家經Live下載更多遊戲或影片。而遊戲兼容度就同白機一樣，玩家毋須擔心。不過令人比較失望的係，光碟機仍然係DVD，如果想睇高清影片，就要畀多$1,399買個外置HDDVD光碟機！</p><p>現場試玩《信賴鈴音～蕭邦之夢》
</p><p>XB360經常被批缺少日系風格遊戲，不過今年情況有唔少改善，之前有《藍龍》熱玩，最近又有隻《信賴鈴音?蕭邦之夢》，由BANDAINAMCO出品。<br> 遊戲畫面人設充滿童話風格，基本系統採用ARPG玩法，玩家喺決定角色指令的同時，亦要親身操作攻擊。與一般ARPG唔同之處，係玩家可以按唔同時段合共操縱三名角色，並且可相互支援攻擊同防禦。另一個比較有趣的系統，係角色本身會有光明同黑暗必殺技，玩家須要站於對應光位同暗位先至可以出招，好考玩家走位功夫。<br> <br> 售價：$299（已推出）<br> 類型：ARPG</p><p>第四季HotGames
</p><p>新機發佈同時公佈下半年XB360大作，排陣相當吸引，以下就逐一數一數！</p><p>售價：
</p><p>XB360Elite（包主機、黑色無線手掣及120GB硬碟）價錢未定8月推出<br> 黑色120GB硬碟：$1,399<br> 黑色無線手掣：$329<br> 黑色同步充電套裝：$149<br> 查詢：微軟（800964215）</p></body></html>