<html><header><meta charset="utf-8"><title>力撐創業板「唔覺失敗，亦唔成功」</title></header><body><h1>力撐創業板「唔覺失敗，亦唔成功」</h1><p>港交所在發展中國業務方面成績斐然，但1999年11月推出的創業板，卻一直了無起色，去年9月至今，更加有走無入。李業廣雖然力撐：「唔覺得失敗，亦唔係成功，算係（畀人）多個選擇。」但他承認，當年推出創業板，為配合董建華政府推動創新工業，「若果有一間公司可以變到微軟咁，個板咪成功囉。」<br> 這是否代表香港人創新精神不足，或創業難度較以往大？李業廣說：「香港人嘅創新精神已唔算薄弱，只係科技人才不足，人哋北京</p><p>服務業發展潛力好大</p><p>對於過去10年，李業廣說：「雖然03年沙士期間，香港成600億財赤，但今年盈餘已去到500億，一來一回好大差別，我自己就覺得轉型得好成功，呢幾年香港變化好大，政府其實配合得好好，唐英年取消咗遺產稅同埋離岸基金利得稅，對保持香港作為最自由嘅經濟體系好重要。」<br> 要數競爭優勢，他認為：「香港嘅法治精神可能仍要排頭位。」曾任積金局首任主席的李業廣搬出強積金做例子，一立法執行，僱主參與率達99%，僱員參與率逾98%，推出6年多，管理資金已達2060億元。<br> 面對下個10年，他認為：「香港嘅發展潛力仍然好大，尤其係服務行業。我哋當然唔可以自滿，仍然有阻礙（股票）市場發展嘅地方，例如一啲過時嘅上市規則，就應該要修改，市場基建仍有待完善，將香港發展為人民幣海外結算中心腳步唔可以停；總之，唔好俾自己阻住自己。」</p></body></html>