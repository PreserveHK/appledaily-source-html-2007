<html><header><meta charset="utf-8"><title>網友直擊：單車少年挑戰巴士唔知死</title></header><body><h1>網友直擊：單車少年挑戰巴士唔知死</h1><p>近月不時發生嚴重傷亡的單車與汽車碰撞意外，不少人指可能與香港缺乏安全單車徑有關，tortoisebo卻認為另有原因，他日前看到一名少年，踩單車尾隨一輛巴士，巴士在紅燈前停車，少年也停在巴士旁，到巴士開行時，再追趕巴士，「佢好似想用兩個轆挑戰四個轆。」</p><p>「以為自己係黃金寶」</p><p>tortoisebo指這名追趕巴士的單車少年不但罔顧自己安全，還危及其他司機，「後面有架灰黑色私家車，怕撞埋架單車度，惟有慢吞吞咁行。一個唔覺意撞上去，就俾呢個以為自己係單車車神嘅人累死。」<br> 原來不少住在新界的網民也目睹過這些騎單車者玩命行為，Orange說似乎不少踩單車的人也有這種同汽車鬥快的癖好，「佢哋個個以為自己係黃金寶。」Just4表示，除了後生仔，「其實好多師奶都好勇猛。」<br> Rocky則說有時騎單車的人也是迫於無奈才與汽車「爭路」，「喺元朗踩單車有時真係方便過搭車，不過單車徑唔係咁多，惟有踩出馬路，好多人都會避大車，唔係你講到咁危險嘅。」</p></body></html>