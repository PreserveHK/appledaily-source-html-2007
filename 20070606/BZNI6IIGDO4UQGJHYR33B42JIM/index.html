<html><header><meta charset="utf-8"><title>數碼生活：i-mode新和風<br>平玩2G增值</title></header><body><h1>數碼生活：i-mode新和風<br>平玩2G增值</h1><p>手機網絡商真係鬥爭激烈，繼PCCW手機可睇英超及Snaap跨媒體影像分享；今次3香港仲引入日本熱爆嘅i-mode服務，連日本都無得玩嘅《3DGundamJava》遊戲呢度先玩，擺明要搶年輕人市場；不過講到最強，都係佢可以用全收回成本嘅2G技術，幫你用手機上Blog、打機、翻查搭車路線、睇相同求神問卜，話明要以平價「資源增值」搶打手機生活頻道呢個市場！<br><br>記者：馬靜兒　攝影：周旭文<br>Model：Lo&amp;Isis</p><p>乜嘢係i-mode？<br></p><p>i-mode的「i」代表資訊、互動、互聯網等，mode解作「型」和「潮」。日本人日常會以i-mode手機傳電郵、睇天氣、下載鈴聲、打機、交友。i-mode服務好似隨手的資訊、玩樂和生活指南，而香港喺呢方面都做到足。<br> 其實日本i-mode發展已非常成熟，除可以做On-lineBanking、炒股、買火車票、訂位吃飯……等；日本的i-mode手機甚至發展到好似Wii咁，將手機變成體感手掣，某些遊戲係要拿起手機搖、Fing、觸控，甚至對住手機鏡頭左閃右避，玩法絕對超激。</p><p>i-mode首度抵香港</p><p>今次i-mode入香港，技術支援2G及3G手機；暫知現時只支援3部指定型號載入了i-mode程式的手機。數據使用量逐個KB計，月費包括通話分鐘和2MB數據用量（推廣期另送2MB）；超出用量就以每KB/$0.002計算，上限為$88。不過據知，平均1MB容量可以打開100頁「i-mode內容」；就連台做測試時，「數據超支」最犀利都係十零蚊上落，真係好難將佢打爆！</p><p>潮玩i-mode<br>無料Gundam省招牌</p><p>今次i-mode電玩遊戲超強，搵嚟TAITO、Konami、日本巨摩等大廠同佢出十多款遊戲；基本收費同3G下載遊戲一樣，逐隻計、收月費（平均$18-$38）；不過講到最勁都係搵嚟「無料」（即係不設收費）立體Gundam遊戲，仲加送WallpaperDownload，據知連日本本土都冇得玩，Gundam中彈時，手機更會震動，玩得比一般手機遊戲過癮。</p><p>電玩</p><p>手機求神問卜</p><p>女仔最喜歡求神問卜，玩吓三世書，求吓籤，睇埋相都得。睇相可以睇面形、額頭、眼、鼻、人中和眉毛，對號入座。求籤就是電腦抽籤，一樣是上籤、下籤、平籤。甚或解夢、改善風水、五行八字占卜都有齊，玩埋塔羅牌，真係唔變神婆都唔得，基本每項月費，由$12-$25不等。</p><p>鬼怪</p><p>生活<br>自家製Blog</p><p>喜歡上Blog，不如索性自己寫番個。用手機上可以隨時Keep住睇兼回應；據知連Upload自己相、網上日記都可以，識新朋友最啱。</p><p>手機貼紙相</p><p>個個女仔都愛影貼紙相，i-mode有多款日本街頭文化貼紙相沖印服務，有1GB免費《SKYalbum》網上相簿。每個月會自動沖30張2R相，或者2張貼紙相，寄埋去你屋企。</p><p>教你搭車
</p><p>行行吓街，唔知搭幾號車，即時輸入所在地和目的地，就知搭邊架車好。除了點對點交通外，唔識路，睇埋地圖都得。</p><p>3香港（31628888）</p><p>新機搶先睇<br>NECN355i</p><p>Profile：GSM三頻、6萬5千色芒、32和弦、30萬像素鏡頭、內置4.7MB</p><p>MOTORAZRmaxxV3i-mode</p><p>Profile：UMTS+GSM三頻、26萬主芒/6萬5千色副芒、64和弦、130萬像素鏡頭、內置50MB+MicroSD</p><p>SAMSUNGS501i</p><p>Profile：GSM三頻、26萬主芒/6萬5千色副芒、64和弦、130萬像素鏡頭、內置80MB+MicroSD</p><p>月費：最基本由$98起，包括1,000話音分鐘、400網內分鐘、40視像分鐘、2MBi-mode數據用量。（即日至7月31日，成功申請i-mode手機連月費計劃，可獲兩個月免月費優惠，兼額外享6個月2MB免費數據用量。）</p></body></html>