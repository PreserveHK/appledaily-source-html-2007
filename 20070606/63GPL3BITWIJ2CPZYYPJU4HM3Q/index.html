<html><header><meta charset="utf-8"><title>數碼達人：WindowsMobile6靠把口控制<br>自編語音指令　聲控回E貓</title></header><body><h1>數碼達人：WindowsMobile6靠把口控制<br>自編語音指令　聲控回E貓</h1><p>WindowsMobile6係咩呢？十有八九都未必知，唔出奇，只因為老標（微軟老闆BillGates）太過重視Vista關係，忽略咗手機平台（或者咁講，大家嘅專注點已經落喺Vista身上）。<br>直至最近，3款行WM6嘅手機終於現身，玩的骰、滑趟式Keyboard、行3.5G制式瓣瓣有齊，外形仲一啲冇走樣，今次仲大玩語音指令，問你服未！<br><br>記者：陳國輝　<br>攝影：周旭文<br>Model：Chimpy</p><p>Choice1：iPAQ512攝得落袋</p><p>HP第一擊就係推出呢部以User-friendly為主嘅iPAQ512！機身按鍵唔多，更不設QWERTY鍵盤，原因係主攻聲控功能，佢仲有個綽號叫「VoiceMessenger」。機側有粒語音專鍵，一㩒即可使用多達廿幾種語音分唇，例如Call連絡人、撥打語音信箱，甚至可以「聽取」電郵及SMS內容，然後再透過語音功能回覆對方，慳番好多打字時間。亦由於不配置QWERTY關係，重量僅102g，連牛仔褲袋都攝得入。</p><p>PROFILE
</p><p>處理器：TIOMAP850200MHz<br> 記憶體：128MBROM/64MBRAM<br> 制式：GSM四頻<br> 體積：107×48×16.3mm<br> 重量：102g<br> 通話時間：390分鐘<br> 備用時間：188小時<br> 主要功能：130萬像素相機、2吋6萬5千色芒、語音指令、VoiceReply、WiFi、microSD記憶卡<br> 售價：未定（a）<br> 推出日期：6月份</p><p>Choice2：C500推蓋即用　隨街編輯快過打針</p><p>Dopod推出嘅C500，繼承滑蓋Keyboard，今次支援WindowsMobile6，QWERTY仲針對埋MobileOffice嘅修改功能，可隨意自訂統計圖表，甚至Presentation，十足一部Notebook。外觀比C800更輕、更短；透過2.4吋QVGA芒，隨時可聽歌煲片，提供埋WiFi上網，可謂百足咁多爪。</p><p>PROFILE
</p><p>處理器：TIOMAP850200MHz<br> 記憶體：128MBROM/64MBRAM<br> 制式：GSM四頻<br> 體積：101.5×50×18.6mm<br> 重量：140g<br> 通話時間：420分鐘<br> 備用時間：175小時<br> 主要功能：200萬像素相機、2.4吋6萬5千色芒、A2DP藍芽立體聲、WiFi、microSD記憶卡</p><p>Choice3：C730內置3.5G</p><p>C730有BlackBerry功能，收發電郵、文書打字係佢強項，查實上網仲厲害，支援3.5G制式（HSDPA技術），配合QWERTY及WindowsLiveMessenger，上網瀏覽或吹水，都肯定更加快捷。另外，C730亦係3部當中唯一行Samsung400MHz處理器嘅WM6手機，挾激薄13.5mm機身，相信連女性都俾佢誘惑到。</p><p>PROFILE
</p><p>處理器：Samsung400MHz<br> 記憶體：128MBROM/64MBRAM<br> 制式：3G/GSM四頻<br> 體積：112.5×62.5×13.5mm<br> 重量：120g<br> 通話時間：360分鐘<br> 備用時間：290小時<br> 主要功能：HSDPA、200萬像素相機、2.4吋65,000色芒、WMDirectPush、WiFi、microSD</p><p>只有3部手機有WM6</p><p>齋睇Body好難分辨邊部手機行WM6㗎喎！查實市面上內置WM6手機得3款，簡單驗證：㩒手機「系統資訊」裏面查清查楚。仲唔識？WM6一定有新加入嘅聲控分唇！而舊型號手機如Dopod838PRO、ETENG500等惟有靠免費升級。</p><p>語音指令仍需改善</p><p>用單手㩒機側Voice鍵，即可用自己設定嘅語音指令，查實上一代系統都有少少，但今次已普及至所有WM6Smartphone，而且追加咗更多指令功能。</p><p>自創指令</p><p>只要講出「語音指令」嘅Keyword，即提供相關功能。</p><p>口述回覆</p><p>經語音功能錄低把聲，Attach落Email或MMS，一條龍玩晒。</p><p>傳送檔案</p><p>內置《WindowsLiveMessenger》，提供MSN聊天，更支援傳送檔案，但要注意FileSize！</p><p>修改文件
</p><p>WM6今次正式加入修改文件功能，用家可隨時編輯圖表或文書檔，更似流動辦公室。</p><p>（a）HP（800938833）<br> （b）Dopod（35201234）</p></body></html>