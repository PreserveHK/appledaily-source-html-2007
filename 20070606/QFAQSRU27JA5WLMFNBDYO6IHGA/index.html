<html><header><meta charset="utf-8"><title>數碼達人：SONY首推BD齋Player<br>搭上「谷爆」1080pBRAVIA</title></header><body><h1>數碼達人：SONY首推BD齋Player<br>搭上「谷爆」1080pBRAVIA</h1><p>仲講Blu-ray？Out啲喎！不過咁，屬於SONY首部於香港誕生嘅BD齋Player，真係唔講唔得，從此大家終於擺脫用PS3遊戲機當Player用嘅二奶仔宿命，加上勁玩7.1聲道，絕對係現存最強BD利器！另外同場仲預告新BRAVIAV300系，中價V系（S系最平、X系最貴）終於「隊」上1080p！今次SONY雙劍合璧，罷明勁玩「高清概念」，不過估唔到嘅係LCDTVPanel竟然仲係1,366×768，即場好多記者都話跌晒眼鏡！<br><br>記者：陳國輝<br>攝影：楊錦文</p><p>FULL1080p<br>色域多兩倍</p><p>雖堅稱BDP-S1E係「全高清」播放，然而行HDMI，能提供最高線數為1920×1080嘅BDPlayer，已不再是甚麼獨門武器！SONY特別為「FULL1080p」頭上添加了伎倆，例如話BDP-S1E配備xvYCC技術，色域範圍相等於現時色域標準（sRGB）約兩倍畫質；另外，BDP-S1E亦提供未經壓縮嘅7.1聲道輸出，音響會從7個唔同方位向觀賞者「發功」，威力可想而知，跟機還提供「一按式」易控功能，只需一個Remote就可以操作屋企電器，幾有SellingPoint！<br> 另外值得一讚嘅，係呢部BDP-S1E仲有DVDUpscaling功能，可以經HDMI將大家屋企部老舊DVD，以1080p/50Hz輸出，喺PS3嘅V1.8已見過佢嘅功力，論功能，今次SONY可謂十二成功能落足料！</p><p>Profile</p><p>視頻輸出：1920×1080p<br> 播放類型：BD-ROM、BD9、DVD<br> 音響效果：DolbyDigitalTrueHD、7.1聲道、DolbyDigital及dts<br> 端子：HDMI、色差視頻、S-視頻、光纖、同軸數碼<br> 尺寸：430×106×355mm<br> 重量：7.5kg</p><p>畫質測試<br>遠景細緻</p><p>由紅磚近景一直望去山脈，層次相當分明，遠景Detail位更係細緻。</p><p>紅綠勁搶</p><p>主要表現顏色為主，尤其公園建築嘅艷紅、草木嘅綠色都好出。</p><p>「寬色度」<br>提升紅藍綠色調</p><p>BRAVIAV300系雖為配角，解像度未追上全高清，但今次公佈4款尺寸裏面，其中46"及40"就採用SONY獨有嘅「活現顏色」系統，簡單講就係提升色彩層次感、優化黑位與光位部份嘅技術，亦係LCD廠家一直諗緊辦法解決嘅問題。<br> 當中V300系內置第二代「寬色度」背光燈模組技術，特別對畫面上嘅紅、藍、綠色作更佳調整，從而令膚色更靚、樹木更綠。同時，BRAVIA還將推出1080i嘅G300系，最細尺寸僅20"，將BRAVIA搬入房仔係另一個好選擇。<br> 至於價錢方面，由於官方仲未有任何公佈，一眾記者馬上投入最好玩的「估價遊戲」！以現役V200系46"最頂級的KLV-46V200A（$30,800）作基數，新V300系46"在市場可接受的售價範圍，應該可以上調$3,000-$5,000，話晒都「隊」到上1080p嘛！不過更令人矚目者，係舊V200又會何去何從？事關新V300是以鋪天蓋地的8部新機推出，由26"、32"、40"、42"各有兩部新機推出（合共8部），呢種出機法擺明玩大換血，所以舊機相信有好大下調空間！</p><p>Profile</p><p>尺寸：46"、40"、32"、26"<br> 視頻訊號：720p、1080i/p<br> 解像度：1,366×768<br> 光亮度：450cd/m2<br> 觀賞角度：178度<br> 環迴模式：S-Force<br> 端子：2組HDMI、2組色差、3組視頻<br> 售價：未定<br> 推出日期：6月中</p><p>百人爭睇藍光！</p><p>飯局中的環境氣氛均以「藍光」為主題。</p><p>現場人士點Say？<br>Ken電視台記者</p><p>「個人認為呢部Blu-ray碟機嘅畫質相當高，如果配埋FULL1080p嘅BRAVIALCD，咁就更天下無雙；可惜今次公佈嘅3款BRAVIA系列全部未達1920×1080解析度，有啲跌眼鏡。」</p><p>LouisAV雜誌記者</p><p>「我對BRAVIAV300系列比較深刻，尤其加入咗第二代寬色度技術，令色彩鮮艷好多，同級解像度LCD亦未必谷得上呢種效果，模擬Full1080p方面做得幾好。」</p><p>阿樂現場Promoter
</p><p>「除咗1080p畫質特別細膩，另值得一提係Blu-ray碟機支援7.1聲道DolbyDigitalTrueHD；而BRAVIA亦具備S-Force環迴立體聲輸出，配備優質音響設備，屋企就更似家庭影院。」</p></body></html>