<html><header><meta charset="utf-8"><title>投資部落：地產股偷步爆升</title></header><body><h1>投資部落：地產股偷步爆升</h1><p>聽日美國就議息，香港啲地產股就炒美國會減息，啱啱過去嘅禮拜五，齊齊發力，恒指得以創新高，幾乎見25000㖭，地產股功不可沒，當中唔少仲創新高。但有網友擔心仲有冇得升？抑或呢個泡沫就要爆？結果兩派意見唔同嘅網友喺《香港討論區》爭論一番。</p><p>網友各有睇法</p><p>prokill首先開炮，話：「股價嚴重偏高，冇profitsupport。」2007330rsm亦贊成，因為升得太急，有啲驚。changeisp話：「Allguysbuyonrumor,crazyguys.」</p><p>中國人愛磚頭</p><p>不過，佢嘅言論唔係人人贊同，網友simonpau就唱反調，話「股價暫時都仲係嚴重偏低呀，老友。」好望角亦幫口：「冇咩泡沫喎！」要發達呀叫人咪危言聳聽：「好心你咪再盲目唱淡，你睇吓PE幾低，landreserve幾勁先得㗎。」prokill插嘴反駁：「landreserve又點，啲價一定升㗎？」<br> WildfireMe就覺得，擔憂係杞人憂天：「佢哋長期大落後，𠵱家升20%又話泡沫，咁國企升成兩三倍又點計呀。」要發達呀提出理由，話：「中國人有咗錢，第一、二、三件事，一定係住好啲。」所以地產幾時都咁值錢。<br> 上個禮拜五地產股發力，創新高嘅包括恒地（012）、新地（016）、新世界（017）、信置（083），升幅1.34至4.36%，仲有收租股太古A（019），升2%；九倉（004）漲0.65%。</p></body></html>