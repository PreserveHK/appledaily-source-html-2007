<html><header><meta charset="utf-8"><title>馮仁昭四圍超：張達明扮細唔識森森 - 馮仁昭</title></header><body><h1>馮仁昭四圍超：張達明扮細唔識森森 - 馮仁昭</h1><p>張達明同森森（左）噚日喺大埔亞視總台，錄影節目《行行任篤笑》嘅首五集主題「廣播道集體回憶」。年紀都唔細嘅達明竟然問森森同斑斑係咪同學，森森就話：「你唔好扮細啦，佢係我個妹嚟㗎。」達明就繼續話：「阿Sa（蔡卓妍）同阿嬌（鍾欣桐），仲有筷子姊妹花都唔係真姊妹，森森同斑斑先係真正嘅第一代女子組合。」</p></body></html>