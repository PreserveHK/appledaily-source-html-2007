<html><header><meta charset="utf-8"><title>名牌手袋舖Twist<br>打造至潮OL</title></header><body><h1>名牌手袋舖Twist<br>打造至潮OL</h1><p>事業型女性隨着社會轉型變得更多、更有地位，經濟能力一點也不比男性差。這班鐵娘子推動經濟有一手，買多幾件衫因為應酬多、買多幾個名牌手袋才可以Upgrade形象顯身價。Twist賣歐洲水貨賣到打響名堂之後，自家生產的品牌tr囗shei一於擴充獨立開新舖以滿足一眾OL胃口。平日跳跳扎的官恩娜（Ella）亦即將為新劇加入OL的行列，今日就率先示範教你如何打扮成至潮OL。<br><br>記者：許維雅　<br>攝影：陳偉強<br>鳴謝：Hair（J.NG@i-chiHair）&#13;</p><p><br>Ella示範OLLook</p><p>OL每日返工唔可以日日一套Suit咁簡單，人靠衣裝，一身貼潮流夠有型的OL服或多或少都可以幫你事業事半功倍。不同形象、不同場合都要有不同着法，Ella今日就變身OL，為大家示範如何配襯OL嘅3大Look。</p><p>Look1　黑色SeeThrough性感</p><p>tr囗shei今個春夏有不少設計都運用薄紗等SeeThrough物料，這條黑色SeeThrough連身裙最適合要見客、開會的日子穿着，莊重得來卻帶出一點若隱若現的性感味道。<br> <br> 黑色中袖SeeThrough連身裙$2,290<br> 黑色布面綴漆皮花高踭鞋$1,550<br> 方形晶石頸鏈$330</p><p>Look2　吊帶裙加披肩</p><p>現今OL節目多多，工作壓力又大，好多時都會放工直落約朋友飲番兩杯。這條啡tone吊帶裙感覺較沉實，可以返工之餘，約會佳人、出席CocktailParty都綽綽有餘，盡騷女人味。<br> <br> 啡綠色花花圖案吊帶連身裙$1,490<br> 羊毛銅片刺繡大花圖案披肩$750</p><p>Look3　蛇皮紋連身裙青春</p><p>一些連身短裙配合公主袖的剪裁、蝴蝶結領，斯斯文文之餘又帶點可愛青春，最適合年紀較輕的OL一族。在腰間配襯一條銀色網面幼身皮帶，加入今年大熱的metallic元素，顯得自己有緊貼潮流的觸覺。<br> <br> 灰白色蛇皮紋連身短裙$590<br> 銀色網面幼身皮帶$190<br> 黑色真皮手挽袋$1,390</p><p>OL服都要潮</p><p>都話時代變咗，如今推出OL裝，都要帶有一定潮流元素，返工斯文得嚟亦要型，放工可以唔使換衫即刻去玩。時間寶貴嘛！
</p><p>Ella醒你OL打扮Tips
</p><p>Ella：「𠵱家OL着套Suit返工，感覺太古板喇。應該要着得Fashion得嚟感覺斯文。MixandMatch好重要，再配襯一兩件點綴嘅飾物，好似今年好興嘅長頸鏈、高腰皮帶等，放工同男朋友食飯都可以靚靚。我自己最鍾意tr囗shei嗰條連身蛇皮紋短裙，時代感得嚟好有女人味。」</p><p>設計師Hei：Zara、H&amp;M欠個人風格</p><p>一手包辦tr囗shei品牌設計的Hei由05年設計第一條Line，到今季出現第一間專門店，佢話：「開頭眼見品牌如K2、breadnbutter等都偏向少女StreetFashion路線，針對事業型OL女士嘅品牌少之又少，加上現今事業型女性都十分喜歡買貴價名牌手袋、錶、鏈等Accessories，我希望可以設計一些貴價高質素嘅衫去迎合。品牌設計方向，會不斷保持新鮮感，同類型競爭對手如Zara同H&amp;M都顯得太過大包圍，抄襲元素居多，就有點兒欠缺個人風格。」&#13;</p><p>售賣點</p><p>tr囗shei（25227782）<br> 中環威靈頓街2-8號威靈頓廣場地下</p></body></html>