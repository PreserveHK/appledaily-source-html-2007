<html><header><meta charset="utf-8"><title>網絡百寶箱：食牛腩後飲果汁解熱</title></header><body><h1>網絡百寶箱：食牛腩後飲果汁解熱</h1><p>香濃惹味的牛腩，是不少人至愛，但網友明con擔心吃得多會「熱氣」，他在Yahoo知識詢問：「牛腩係咪好熱氣？咳嗽係咪唔好食？」edgar_lib回應：「牛腩唔算係熱氣，不過有人話好毒，加上牛腩係用好多香料製成，可能你嘅氣管比較易敏感，所以咳緊嘅時候最好唔好食，否則可能會加劇。」<br> 九龍中醫師公會會長蔡尚斌指出，牛肉有豐富蛋白質，對身體有益，吃牛肉不會引起熱氣，網友所指牛腩會熱氣，可能是因為炆牛腩時，會加入好多花椒和八角等配料，如感覺熱氣，其實是這些配料作怪：「啲肉本身冇事，但有啲人食咗會感覺好口亁，好似食咗味精咁。」蔡醫師說，吃牛腩後如出現肝火上升和肺燥熱等熱氣症狀，只要喝一些滋潤的瓜菜湯或果汁解熱即可：「唔知佢本身寒底定熱底，如果係假熱氣，唔需要開藥方治療。」</p></body></html>