<html><header><meta charset="utf-8"><title>Fiona、吳卓羲合照黑面</title></header><body><h1>Fiona、吳卓羲合照黑面</h1><p>一身後生版小鳳姐打扮的薛凱琪（Fiona），前晚與吳卓羲和胡杏兒等出席中環Armani派對，當吳卓羲與Fiona應記者要求合照時，二人竟顯得尷尷尬尬，莫非與早年拍攝《學警雄心》時不和傳聞有關？對此Fiona否認說：「冇不和，我都有問過佢（吳卓羲），佢話第二集冇咁辛苦！」</p><p>辛苦到喊值得</p><p>有記者稱吳卓羲指「冇咁辛苦」是因為第二集沒太多機會跟她碰面時，Fiona即嚷道：「梗係唔係啦！」對於拍攝《學》劇期間落淚，Fiona解釋說：「其實當時短髮OK，露頸都唔係太樣衰，可能新聞上、工作上未習慣，諗番轉頭辛苦都值得嘅。」<br> 此外，陳鍵鋒一度被傳與吳卓羲夾計玩她，Fiona否認道：「佢（指陳）私下有買我唱片，係我fans嚟。」<br> 採訪：卓美娟　攝影：仇志德</p></body></html>