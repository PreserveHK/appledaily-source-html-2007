<html><header><meta charset="utf-8"><title>宋慧喬名妓Look曝光</title></header><body><h1>宋慧喬名妓Look曝光</h1><p>早排觀眾嘅視線都集中喺河知雲嘅韓劇《黃真伊》，忽略咗韓國美女宋慧喬都拍緊部同名電影。電影公司一直都將喬妹嘅名妓扮相保持神秘，不過始終難唔到fans。喬妹嘅造型最近就俾fans放上網供人欣賞，由於拍攝地點大部份都係荒山野嶺，加上天寒地凍，所以佢哋埋位前都着住羽絨保暖，不過睇見喬妹咁開心同工作人員合照，都知佢哋合作非常順利。
</p></body></html>