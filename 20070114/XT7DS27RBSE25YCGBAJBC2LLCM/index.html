<html><header><meta charset="utf-8"><title>吉澤瞳停工辦弟後事</title></header><body><h1>吉澤瞳停工辦弟後事</h1><p>將會喺5月畢業離隊嘅日本偶像組合Morning娘隊長吉澤瞳，其16歲胞弟大前日不幸車禍身亡。吉澤得知噩耗後，連日嚟都以淚洗面。現時佢已暫停手頭上所有工作，專心辦理弟弟嘅身後事。吉澤原定現身今日喺大阪舉行嘅演唱會，向fans報告畢業消息，但事務所話要睇吉澤能否平復心情，再決定佢會唔會演出。</p></body></html>