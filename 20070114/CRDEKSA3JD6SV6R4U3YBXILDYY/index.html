<html><header><meta charset="utf-8"><title>話你知：拒買戰區奪命鑽</title></header><body><h1>話你知：拒買戰區奪命鑽</h1><p>近年有唔少電影都觸及社會同政治問題，好似關於石油問題嘅《油激暗戰》（Syriana）同揭開藥廠利用第三世界貧民當實驗品嘅《無國界追兇》（ConstantGardener）等，而《血鑽》令「衝突鑽石」（conflictdiamond），即「血鑽」問題喺美國引起廣泛關注。所謂嘅衝突鑽石，就係非洲叛軍為咗購買武器、發動戰爭而出售鑽石，呢樣嘢導致大量無辜平民失去寶貴生命，數以百萬計災民流離失所。據聞套片仲刺激咗美國消費者嘅良心神經，唔少準備購買訂婚鑽戒嘅情侶為求心安，向鑽飾商仔細查問鑽石來源，有啲仲指明要購買產自衝突地區以外嘅鑽石，甚至聽到非洲就敬而遠之。</p></body></html>