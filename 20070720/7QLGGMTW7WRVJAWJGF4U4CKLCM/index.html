<html><header><meta charset="utf-8"><title>潮流：Wyman最愛小店$100起<br>掃AmericanApparel</title></header><body><h1>潮流：Wyman最愛小店$100起<br>掃AmericanApparel</h1><p>品牌有明星效應一向事半功倍，如果再加上價錢平，哄動是必然的。外表平凡、賣點係用料同品質取勝的美國品牌AmericanApparel，一直得到不少明星潮人支持，連Wyman同林海峰都係Fans。今日起Jeanious割價低至3折清斷碼，$100可以執明星水尾貨，搶購情況唔哄動就假。連同其他美國數一數二TopBrand牛仔褲減價，都係掃平貨必然金句「手快有、手慢冇」啦！<br><br>記者：許維雅<br>攝影：黃子偉<br>Model：雪、Keo</p><p>（左）AmericanApparel淺黃色PocketTee<br> 原價$165約四折價$60<br> <br> （右）AmericanApparel綠色PoloShirt<br> 原價$320約四折價$120</p><p>斷碼Tee當睡衣都抵
</p><p>美國品牌AmericanApparel一向力Sell產品純棉、全美國打造的形象，再配合其性感、無添加仿Snap照的廣告，Hit爆日本同美國潮界。七彩鮮艷的顏色、無Print無圖案的Basic款衣物，同樣吸引Wyman同林海峰潮拜。今日Jeanious將斷碼貨減至3折出售，雖然只剩大碼貨，但$100可以潮跟明星堆，女仔買嚟當睡衣着都抵！受歡迎品牌的確特別馨香，所以今次大清貨的AmericanApparel款式不算多，只有5款，當中最抵就係淨色連帽衞衣，但所剩顏色只有幾款深色顏色，想買鮮色就要等下次。顏色、Size最齊就係狗仔衫，買件畀家中小寵物，同主人齊齊潮埋一份。</p><p>AmericanApparel小歷史</p><p>AmericanApparel歷史其實很短，03年才推出第一家店，到07年已有110家，分佈在世界35個城市，年銷售額達20億港元！A.A.就像是美國的無印良品，設計簡單基本，重視質素，推廣上不選擇大眾媒體登廣告，也不找明星宣傳，反而在免費刊物及Blog上登廣告，Styling照示範的，都是員工或普通消費者，卻惹來不少明星表示是支持者，包括Wyman及林海峰，咁平，咪等減價先買啦。</p><p>歐美名牛低至三折
</p><p>Jeanious一向以DenimBar見稱，所以今次開倉大減價怎少得多個歐美品牌牛仔褲。開倉牛牌有不少更係LaneCrawford、西武等連鎖大店正售賣的品牌，如LosAngelesDenumAtelier及TrueReligion，唔少得當然有碧咸嫂至愛Rock&amp;Republic。雖然品牌多選擇，但每個品牌都只有一兩款減價，不過全部價錢都十分超值，一律低至3、4折。所減款式都係洗水牛仔褲，石磨藍、淺藍、爛牛任君選擇，但Size方面都係女生免問，男生專利。</p><p>（左）LosAngelesDenimAtelier洗水直腳牛仔褲<br> 原價$1,990約四折價$790<br> <br> （右）TrueReligion淺藍洗水BootCut牛仔褲<br> 原價$2,190約三五折價$780</p><p>$100買VintageVantage
</p><p>除了DenimBar之外，今年大手引入出色美國品牌Tee的Jeanious，同樣得到不少潮星專門親臨小店幫襯，以TeeBar再次證明其入貨眼光。備受追捧的有懷舊Style的VintageVantage、抵死得意圖案CrookedMonkey及集世界各地設計師之大成的12LBS等，低至$100就有交易。不過要提醒你當中有斷碼，睇啱款式都要考彩數，希望有FitSize。最後其實還有不少歐美日品牌男裝，全部都清貨大傾銷，如恤衫及Cap等。</p><p>（左）JUNKdeLUXE紅白格仔恤衫<br> 原價$1,280約二折價$250<br> <br> （右）Stalyon綠色瑩光字PrintTee<br> 原價$690約半價$350</p><p>店舖查詢：
</p><p>Jeaniousshop<br> （21897148）<br> 中環蘇豪士丹頓街51號地下</p></body></html>