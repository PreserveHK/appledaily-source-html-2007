<html><header><meta charset="utf-8"><title>討論區精華：最佳損友長借長有</title></header><body><h1>討論區精華：最佳損友長借長有</h1><p>「朋友，我當你一秒朋友，朋友，我當你一世朋友……」陳奕迅名曲《最佳損友》相信大家耳熟能詳，現實生活中，會有多少人遇過最佳損友呢？網友「矇查查」就有一個名副其實的最佳損友。這個朋友已經破產，但仍然不斷問他借錢，而且越借越多，金額高達30多萬元。</p><p>網友斥當朋友是水魚</p><p>矇查查無奈地說：「𠵱家我有兩難，因為我知道佢向破產委託人話已經冇工作，而實況是佢並沒有辭職，只係要求公司唔好autopay（自動轉賬薪金），改用支票出糧；另外佢喺大陸開咗戶口，將支票入到大陸戶口，咁樣佢就可以將份糧全數自用，而唔使畀破產委託人扣押入息還錢畀債權人。」他擔心舉報損友令他要把所有收入還債，欠他的錢更凍過水，若不舉報，這損友可能借得更多。<br> 不少網友都為「矇查查」抱不平，網友「eyan」直斥他的朋友當矇查查是水魚，為己為人應該挺身而出告發該名損友；網友「nikinokb」則鼓勵矇查查狠心一點，告發損友，「你唔忍心嘅話，下一個受害者又會出現，呢啲人唔使同佢客氣！」</p></body></html>