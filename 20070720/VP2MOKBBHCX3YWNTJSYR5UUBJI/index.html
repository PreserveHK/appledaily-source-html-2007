<html><header><meta charset="utf-8"><title>數碼達人：人面識別開機<br>一秒OK</title></header><body><h1>數碼達人：人面識別開機<br>一秒OK</h1><p>買卡片相機，好多人都會要求有人面對焦，但原來新出的notebook一樣玩人面，不過卻是玩人面識別登入電腦。棄用指紋、棄用瞳孔辨認，改用你個樣做securitylock，都算係史上創新。最厲害是若果有人企圖開你部notebook，電腦更會幫你影低佢個樣，有證有據，唔到佢抵賴！<br><br>記者：馬靜兒　攝影：周旭文<br>Model：Bunny</p><p>五點定位認人樣</p><p>呢部新出的聯想notebook，會將人面登記成為系統可以識別的面孔，作為日後的securitylock用途。只要你對住notebook的鏡頭，系統就會掃描面部，感覺有點似做特務，此時電腦就將面部主要的五點定位數據，包括雙眼、顴骨及下巴作檔案儲存。<br> 但人始終會肥會瘦、會水腫，咁會唔會影響到開唔到機呢？答案是：唔會！這種人面識別技術可以自動因應容貌而改變，因為日後每次開機，電腦都會記錄登入者面部最新的五點定位，即系統會因應你肥咗定瘦咗，塊面是否腫脹而作出調整。如果你一個月都唔開機，塊面又脹咗好多，系統當然認你唔到，login唔到啦！</p><p>整容即刻死火</p><p>系統可輸入共四個人的人面識別，即係你可以輸入另外三位用家的人面，以便大家share用機。登入速度只需一秒，幾乎快過入密碼！這個人面識別系統，其實最安全又最得意的地方是有訪客留言簿，可以即時監察邊個用過你部機。<br> 不過女仔貪靚，日日都唔同look，今日戴眼鏡、明日戴帽，塊面有時又生暗瘡，咁又會唔會開唔到機呢？我們找來ModelBunny，測試了10種登入情況，結論是：換look唔緊要，最重要是唔可以遮掩雙眼、雙顴和下巴。咁整容又點？如果割雙眼皮就無問題，因為雙眼定位是定眼珠，跟眼皮無關，所以唔會影響login。不過如果你去一轉韓國整尖下巴或削顴骨，就好易認你唔到，因為下巴和雙顴是五點定位其中一部份。不過，都唔係無計嘅，最後都可以用密碼login嘅！</p><p>玩嘢大全<br>硬件區</p><p>娛樂區</p><p>玩相區</p><p>Lenovo3000Y410Profile</p><p>處理器：IntelCore2DuoT7100<br> 作業平台：VistaHomeBasic<br> 體積：340×253×26-37mm<br> 重量：2.4kg<br> 硬碟：120GB<br> 記憶體：512MBDDRII×2<br> 音效：DolbyHomeTheatre,Stereo1.5W+2Subwoofer<br> 屏幕：14.1"WXGA（1,280×800）UltraClear<br> 售價：$7,998<br> Lenovo（800938838）</p></body></html>