<html><header><meta charset="utf-8"><title>家電開倉：一部開倉冷氣的自述<br>哼！我嘈但夠凍唔生銹</title></header><body><h1>家電開倉：一部開倉冷氣的自述<br>哼！我嘈但夠凍唔生銹</h1><p>我來自「呀咩蓮卡」（美國），鄉講淫（香港人）話我唔夠日本機靜，Ofcourse！日本機「賬面數」大，but熱起上嚟，點都唔夠我嚟。今年旺季好難搵到有冷氣開倉，因為賣機Dealer死唔肯落價，難得有上樓舖搞冷氣開倉，窗口、分體平近30%-50%！<br><br>口述：冷氣機　　<br>攝影：陳偉強<br>Model：Kiwi&#13;</p><p>冷知識</p><p>1.溫度：扭我去25.5℃最好，溫度值每提升1℃，就可約省6%電費。<br> <br> 2.清潔：我肚腩個隔塵網至少每月洗1次，保持冷氣機效率及空氣清新。<br> <br> 3.用埋風扇：將我配合風扇，使室內冷氣分佈較均勻。<br> <br> 4.耗電：每平方米窗口我需耗冷度0.25千瓦、西斜窗（以設有窗簾者計算）約需0.45千瓦；以窗簾及帳篷阻擋陽光，有慳電效果。<br> <br> 5.保養：停用我前15分鐘，切換至吹風功能；用我肚內雪種嘅餘冷來冷凍，令室溫緩緩上升（需關上門窗），亦可令家內精密電子產品，冇咁易受潮。&#13;</p><p>裝機費唔好俾人呃
</p><p>買開倉嘅我（冷氣），全部不包安裝費用，提一提大家，𠵱家係裝冷氣旺季，唔想咁頻撲，都係搵埋賣機舖做唔使煩！<br> <br> 建議合理裝機費：<br> 分體1匹	$950<br> 分體2匹	$1,100<br> 窗口機	$290</p><p>窗口機<br>凍王美國佬：Very夠火數！Nomore生銹</p><p>講到最抵買Air-con.，我哋窗口式最Good喇；我係「呀咩蓮卡」老品牌，創辦人WillisHavilandCarrier響1902年發明我，即係我老竇！<br> 我（開利CHK-07）唔係kidding，價錢OK，最重要係出名火數足，哼！好多人話我較Japanese嘈，nonono……我匹數多過「賬面數」，Ofcourse聲大喇！如果Yourhomeis西斜兼人多，或者勁怕Hot，我至啱啦。」<br> 咪淨睇我價錢Cheap，機前和機後製冷、散熱金屬片，全部上晒防銹塗層，係今次開倉窗口機中onlyone呀！<br> 機前過濾網更使用5層過濾，吸盡空氣微粒，另外機底水盤更使用高價纖維底盤，同樣有防銹、耐用效能，加埋我有1級能源標籤，夠凍又慳電，好抵玩啫。&#13;</p><p>4/3匹	<br> 開倉：$1,250（-53%）	<br> 原價：$2,650<br> <br> 1匹	<br> 開倉：$1,720（-44%）	<br> 原價：$3,080<br> <br> 2匹	<br> 開倉：$2,250（-43%）	<br> 原價：$3,980</p><p>冷靜日本仔反駁：「嘩打斯娃」分散送風
</p><p>講到你好勁，嘩打斯娃日本仔喺香港市場可以話一枝獨秀，機如其名：冷、靜！<br> 嘩打斯娃（我，日立RA08JF2）有靜音，平時Run粒聲唔出；機身設有左右送風口，有人話嘩打斯娃風力分散、吹唔遠！不過風散啲、冷氣平均啲會仲舒服。嘩打斯娃仲設有抽濕功能，攞正1級能源標籤！</p><p>4/3匹	<br> 開倉：$1,720（-46%）	<br> 原價：$3,180<br> <br> 1匹	<br> 開倉：$2,200（-45%）	<br> 原價：$3,980<br> <br> <br> 2匹	<br> 開倉：$3,700（-33%）	<br> 原價：$5,490</p><p>中國冰條插嘴：一味夠平！
</p><p>娥衰贏係角剷基（我雖然係國產機），但一個字：平！<br> 雖然樣薯，不過火數足，順利過渡到一般冷氣機壽命（4、5年）！（啪手……）機前製冷片有防銹，但後邊散熱位同日本機一樣係冇做，保養方面可能要做得足啲，一樣攞到能源標韱。</p><p>4/3匹	<br> 開倉：$1,115（-54%）	<br> 原價：$2,398<br> <br> 1匹	<br> 開倉：$1,400（-48%）	<br> 原價：$2,680<br> <br> 2匹	<br> 開倉：$1,115（-36%）	<br> 原價：$3,180</p><p>分體式冷氣機<br>國產名牌：平賣分體</p><p>想靜啲涼啲，都係用分體機好！我（長虹）唔係香港人熟悉牌子，但屬一、二線大牌；我老竇做開大型水冷式冷氣，技術有保證，我個殼採用鍍鋅鋼板，唔易生銹，而核心的壓縮機更使用日本貨，以窗口機價錢，平買分體機，機面有LED顯示面，同內置靜音設計，可以一試。</p><p>1匹	<br> 開倉：$1,380（-40%）	<br> 原價:$2,280<br> <br> 2匹	<br> 開倉：$2,350（-44%）	<br> 原價:$4,180</p><p>歐洲齋佬：夠硬淨
</p><p>Socheap！因為屬齋版；主Sell夠冷，我機身OK硬淨，好適應香港環境。<br> 跟我嚟有黑白芒LCD遙控器，主要用作調校風速同溫度；講啲心得畀大家知，分體機最常壞電子嘢，我設計得咁Simple，實用！</p><p>分體1匹　<br> 開倉：1,650（-43%）	<br> 原價：$2,880<br> <br> 分體2匹　<br> 開倉：2,450（-47%）	<br> 原價：$4,660</p><p>其他電器<br>全日製16"風扇</p><p>如果屋企人多，冷氣加風扇係用冷氣小秘技。<br> PanasonicF-400C，扇葉有16"，3段速度選擇，風力真係幾強。<br> 好多老牌扇已經係東南亞出品，純日本血統真係唔多。<br> <br> PanasonicF-400C<br> 開倉：$350　<br> 原價：$899</p><p>水機連消毒櫃</p><p>今年夏天咁熱，大家飲水都多咗。HTCOOLER呢隻16LD-SX，自動調溫熱水90℃、凍水10℃（防菌設計），機底箱仲係一個消毒櫃。<br> 𠵱家行情係$60、5公升水3樽。<br> <br> HTCOOLER16LD-SX<br> 開倉價:$880　<br> 原價:$1,380</p><p>平玩電子冷熱</p><p>想平玩、又唔想咁大部？<br> 同廠36TD，機價平一半、Size細一半，一樣有冷、熱水同防菌設計。<br> <br> HTCOOLER36TD<br> 開倉：$398　<br> 原價：$680</p><p>$68士啤熨斗
</p><p>Akira呢隻熨斗，功能只係冷熱調校，連噴水功能都欠奉，但勝在價位靚，買定放喺屋企做「士啤」最啱。<br> <br> AkiraIR-31E<br> 開倉：$68　<br> 原價：$238</p><p>5.8GHz室內無線電話
</p><p>vtech呢款行5.8GHz嘅VT5836，彩色屏幕，玩Wallpaper、MP3鈴聲、來電震機同留言信箱，4樓攞落街買麵包傾電話都夠清。<br> <br> vtechVT5836<br> 開倉：$399　<br> 原價:$2,280</p><p>直立亁衣機
</p><p>原理好似風筒，耗電量亦係個風筒；睇衣料厚薄，需時約1-3小時，每次最多裝10kg衫；仲有暖風機功能，不過唔知今年香港冬天仲會唔會凍呢？<br> <br> WDP-PF01<br> 開倉：$499　<br> 原價：$1,280</p><p>豐旭開倉　<br> 電話：31884362　<br> 地址：旺角廣東道998高明商業大廈9A（旺角地鐵站E1，朗豪酒店後面）</p></body></html>