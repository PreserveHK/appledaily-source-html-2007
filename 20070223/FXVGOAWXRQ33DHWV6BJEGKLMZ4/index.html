<html><header><meta charset="utf-8"><title>日牌狂迷　半價盡掃Evisu</title></header><body><h1>日牌狂迷　半價盡掃Evisu</h1><p>新年過後，大家𢭃咗唔少利是，荷包脹咗，手頭又鬆動咗。咁啱潮店HumanBehaviour新年後嚟個大割價清倉，當中貨色包括潮人至愛三大日本潮牌：Evisu、Undercover同Bape，最低減到四折，你話係咪新年流流唔想大出血都唔得吖？<br><br>記者：葉雪芯　<br>攝影：陳盛臣、黃子偉</p><p>BOY<br>M字logo多人搶</p><p>日本牛王Evisu一向都多人迷，雖然歐洲版喺手工、圖案及用料都唔及日本版，不過大家一樣照搶照捧，就可想而知Evisu呢個名有幾大威力。今次HumanBehaviour開倉嘅貨，全部都係每個月由老闆親自從日本入貨，𠵱家減到半價，係時候要趁低吸納。</p><p>GIRL<br>半價女生超短裙</p><p>唔好以為呢啲潮牌淨係男仔先有份，女仔一樣可以買埋一份，一樣係半價咋！</p><p>Undercover、Bape齊齊減</p><p>同場仲有香港潮人至愛嘅Undercover、Bape同BabyMilo，通通有折扣，Bape仲係半價咋！</p><p>開倉資料：</p><p>HumanBehaviour（31561903）<br> 地址：尖沙嘴山林道46號運通商場1樓127號舖<br> 網址：www.humanbehaviour.com.hk</p></body></html>