<html><header><meta charset="utf-8"><title>宋芝齡：韓國新年餃子<br>鬥快食搵銀行運</title></header><body><h1>宋芝齡：韓國新年餃子<br>鬥快食搵銀行運</h1><p>「射嬉婆曼姨啪two射喲！」韓語新年快樂咁解！宋芝齡是中韓混血兒，媽媽是韓國人，在韓國搞餐館，所以每逢過年，芝齡都會返韓國度歲。原來韓國人同中國人一樣都好重視農曆新年，今日就等芝齡同大家講吓韓國人過年煮啲乜嘢菜式啦！<br><br>記者：趙珮倩<br>攝影：周旭文<br>示範：公關經理李貞玉<br>金饍韓國料理（26280680）</p><p>紫菜年糕餃子湯</p><p>需時：15分鐘　<br> 價錢：$30/2人<br> <br> 材料：韓式扁年糕1両、豬肉/韭菜各2両、蒜茸/豉油/麻油/鹽各少許、水餃皮4塊、雞湯200毫升、翠玉瓜/大葱粒/洋葱絲/甘笋片各1/2両、蛋絲/紫菜各適量（裝飾用）<br> <br> 做法：將豬肉/韭菜剁碎，加入蒜茸/豉油/麻油/鹽調味，包上水餃皮；雞湯煲滾，下水餃和其餘材料滾起，最後放上蛋絲/紫菜點綴。</p><p>芝齡話你知</p><p>每次返韓國過年，媽咪嗰邊啲親戚都會包成100隻餃子，其中10隻，裏面會放咗個100圜（約港元8毫），我哋會鬥快食，睇吓邊個食到有銀仔嘅餃子，咁就代表好運嘞。</p><p>韭菜</p><p>售價<br> （a）$5.6/斤</p><p>辣醬炒年糕</p><p>需時：15分鐘　<br> 價錢：$30/2人<br> <br> 材料：韓國圓狀年糕6両、韓國魚皮1/2両、翠玉瓜1両（切片）、青辣椒/紅辣椒/大葱（切片）/蒜茸各適量、洋葱粗絲1両、辣醬1湯匙、麻油1茶匙、味粉/白芝麻各少許<br> <br> 做法：先將年糕浸腍，韓國魚皮切件備用；爆香蒜茸，下翠玉瓜/洋葱粗絲/青、紅辣椒/大葱片炒香，之後放年糕炒熟，下辣醬/麻油/味粉調味上碟，撒上白芝麻即成。</p><p>芝齡話你知</p><p>韓國人過年、開新店或搬屋，都鍾意送炒年糕畀鄰居，寓意步步高陞；新年最忌就係煮海帶，因有下滑之意。</p><p>翠玉瓜</p><p>售價<br> （a）$5.6/斤　平之選<br> （c）$5.9/斤</p><p>韓式燴牛肋骨</p><p>需時：1小時15分鐘　<br> 價錢：$60/2人<br> <br> 材料：牛肋骨2磅、栗子4粒、冬菇2隻、甘笋/白蘿蔔各3件、薑1片、蒜茸1茶匙、片糖/砂糖/黑胡椒/味粉各少許、豉油3湯匙<br> <br> 做法：先將牛肋骨過冷水洗淨；甘笋/白蘿蔔烚熟備用；爆香蒜茸/薑，將栗子/冬菇略炒，加入豉油/黑胡椒和3飯碗水，煲滾後下牛肋骨/片糖/砂糖/味粉，以慢火燜約1小時，最後下甘笋/白蘿蔔，待滾起即可。</p><p>芝齡話你知</p><p><br> 韓國人傳統認為牛肉係比較矜貴嘅食物，所以平時較少食，但過節就一定會煮嚟食。好似我舅父屋企就會煮成桶牛肋骨招呼親友，仲會煲牛骨湯㖭！</p><p>牛肋骨</p><p>售價<br> （a）$15/斤　平之選<br> （b）$6.9/100g<br> （c）$22.8/300g</p><p>雞一隻</p><p>需時：40分鐘　<br> 價錢：$90/4人<br> <br> 材料：鮮雞1隻、娃娃菜1束（切片）、白蘿蔔絲/韓國扁年糕各2両、薯仔1大片、鹽/雞粉各少許、雞湯1公升、泡菜/韓國烏冬各適量<br> <br> 做法：先將雞烚熟，在雞背位置剪一刀，插上一塊薯仔；娃娃菜/白蘿蔔絲/韓國扁年糕放鍋底，然後放入雞，倒入雞湯滾起；然後淥熟烏冬，放鹽/雞粉調味，食用時伴以泡菜。</p><p>芝齡話你知</p><p>韓國人都好鍾意食雞，過時過節都必定要有雞上桌。</p><p>雞</p><p>售價<br> （a）$36/斤<br> （b）$32.9/隻<br> （c）$58/隻<br> （d）$29.9/隻　平之選</p><p>南瓜湯圓</p><p>需時：1小時　<br> 價錢：$15/2人<br> <br> 材料：南瓜3両、薑2片、片糖1/2片、冰糖少許、芝麻湯圓6粒（可買現成的）<br> <br> 做法：南瓜/薑/片糖/冰糖放入鍋，加入大約1公升水，慢火煲大約1小時煮至糊狀「南瓜湯」；湯圓分開滾熟，放南瓜湯同食。</p><p>芝齡話你知</p><p>韓國人同中國人一樣，過年都鍾意食湯圓，團團圓圓好意頭。</p><p>南瓜</p><p>售價<br> （a）$4/斤　平之選<br> （b）$2.6/100g<br> （d）$28/磅</p><p>超市/街市資料</p><p>a.沙田沙角邨街市<br> <br> b.西田百貨26941111<br> 沙田新城市廣場3期2樓<br> <br> c.惠康27516546<br> 牛頭角淘大廣場第3期地下309至336號舖<br> <br> d.百佳22435892<br> 九龍灣德福廣場P27號地舖</p></body></html>