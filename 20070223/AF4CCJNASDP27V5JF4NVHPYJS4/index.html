<html><header><meta charset="utf-8"><title>馮仁昭四圍超：林曉峰拒談志偉鬧事 - 馮仁昭</title></header><body><h1>馮仁昭四圍超：林曉峰拒談志偉鬧事 - 馮仁昭</h1><p>林曉峰（阿Lo左）新年期間去咗拉斯維加斯做嘢，順道同老婆康子妮度假。噚日佢接受商台電話訪問，話前日出席當地酒店Wynn舉行嘅新春晚宴時，見到附近坐咗劉鑾雄、陳國強同埋鄭裕彤幾位富豪，就講笑咁話以為自己去咗慈善晚會。對於同行嘅曾志偉（右）被雜誌影到同記者發生碰撞，阿Lo話志偉係有飲酒，不過就冇回應對方衝突一事。</p></body></html>