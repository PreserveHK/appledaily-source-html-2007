<html><header><meta charset="utf-8"><title>AC老馬有團火</title></header><body><h1>AC老馬有團火</h1><p>恩沙基、廸比亞路這兩個90年代意甲「孖寶兄弟」，都冇份參與意大利近兩場的國際賽，老馬應該有火。恩沙基踢歐聯特別醒，理論上AC米蘭周日作客卡利亞里應該出基拿甸奴，問題係AC米蘭目前聯賽形勢反而較歐聯危，落後榜首國際米蘭11分，雙「基」隨時玩角色調換，今場由「大恩」掛頭牌。除「大恩」外，盛傳同樣叉足電的朗拿度亦有可能復出，只係「大哨」躉得個等字，等完一次又一次，次次只聞樓梯響，不提也罷。<br> 廸比亞路近況轉沉，斑馬兵團近3場聯賽「士哥拿」都冇佢份，「唞」完十幾日係時候騷料。話時話，舊金童今季對卡利亞里、拿玻里都有波入，似乎對南部球隊腳風特別順，星期日「夜場」鬥巴勒莫又真係可以睇好，幫祖雲達斯掃兩不勝頹風。</p><p>意甲今輪焦點場次</p><p>卡利亞里vsAC米蘭<br> 開賽時間：<br> 25/11（周日）10:00pm<br> 直播：now633台<br> <br> 祖雲達斯vs巴勒莫<br> 開賽時間：<br> 26/11（周一）3:30am<br> 直播：有線62台</p></body></html>