<html><header><meta charset="utf-8"><title>新車出閘：Stepwgn屏幕勁多功能</title></header><body><h1>新車出閘：Stepwgn屏幕勁多功能</h1><p>最近HondaStepwgn又有動靜，代理首次引入紫色的2.0Superior版，隨車的KewoodDVD屏幕相當不俗，不但可睇碟、駁iPod聽MP3，屏幕更兼埋前後泊車警示器，相當實用。黑色車櫳亦首次登場，配上頂置擾流器，賣相極Cool。論舒適度，中、後排都有冷氣送風口，空間闊落，6格式的天窗感覺開揚，加上雙電趟門，小朋友及老人家上落亦方便。性能方面，有155ps馬力，在港及內地絕對夠用，行車又穩定，是一架老少咸宜的家庭車。<br>記者：陸伊琳<br>攝影：譚盈傑</p><p>本田Stepwgn2.0Superior</p><p>引擎：1,998DOHC16-Valve4-CylinderiVTEC<br> 馬力：155/6,000rpm<br> 扭力：19.2kg-m/4,500rpm<br> 傳動：4前速自動波<br> 查詢：合群汽車23802231</p></body></html>