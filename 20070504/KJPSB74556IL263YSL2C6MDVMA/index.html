<html><header><meta charset="utf-8"><title>Mini迷英倫朝聖</title></header><body><h1>Mini迷英倫朝聖</h1><p>悠樂祥之前提議過我去到倫敦，必定要去一間Mini店朝聖，雖然我未有機會到英國一遊，不過轉而介紹畀另一位準備歐遊嘅Mini擁躉Elaine，佢一到嗰間Mini專門店便即發晒癲，開心到飛起，回港後約齊班死黨去佢屋企睇戰利品；徽章、倒後鏡、Tee等樣樣都好抵買，至少唔使上網訂，慳番啲郵費。不過呢間店都幾偏僻，無地鐵直達，通常當地人先知架步。個Friend點去？佢租車旅行，跟住地圖慢慢搵。各位MiniFans想訂貨又唔飛去英國，惟有上網訂，呢間店好大規模，9成MiniFans都識，佢哋個網站啲嘢勁齊，值得一看！</p><p>MiniSparesCentreLTD　<br> 地址：Unit13,CranborneInd.Est,PottersBar,Herts,UK　<br> <br> 網址：www.minispares.com</p><p>悠穎馳<br> 豪邁不羈，愛車如命，聽幾下引擎聲就知咩車！</p></body></html>