<html><header><meta charset="utf-8"><title>誓創健力士200人舞鬥</title></header><body><h1>誓創健力士200人舞鬥</h1><p>「知你有丁點文化氣質，不如聽日一齊免費睇BurnTheFloor吖。」同事Tommy仔date我。只是我心暗忖：Tommy仔平日連電影都少睇，更遑論其他文娛節目，BurnTheFloor雖是享譽國際的大型舞劇團，但以Tommy仔的識見無理由知，就算知都唔慌有興趣……滿腦問號還未想透，Tommy仔已自顧自接話：「嘩！阿Sa喺勁歌都同BurnTheFloor成員跳到驚青護胸……」唉，果然本性難移！<br>不過聽到「免費」二字，仲有一流舞團表演，我當然有興趣。原來荷里活廣場明天將舉行「100Pair拉丁熱舞傾全城」，公開挑選100對熱愛拉丁舞者參與，並由20位BurnTheFloor舞蹈成員帶領這100對參賽者齊齊舞，大會並將此創舉申請列入健力士世界紀錄，成為全世界首次超過200人同時在商場內跳拉丁舞的創舉。除有揸胸熱話，仲有上位姐仔陳法拉加入示範表演，怪不得Tommy仔咁期待！</p><p>日期：5月6日（3:00pm）<br> 地點：鑽石山荷里活廣場一樓明星廣場<br> 查詢：21188811&#13;</p><p>悠娛思<br> 文靜卻不內向，不但有藝術家氣質也具藝術家脾氣。</p></body></html>