<html><header><meta charset="utf-8"><title>Christina廸士尼探老友</title></header><body><h1>Christina廸士尼探老友</h1><p>將於7月來港開騷嘅美國女歌手ChristinaAguilera，近日正忙於喺佛羅里達州舉行演唱會。Christina童年時主持兒童節目《米奇老鼠俱樂部》，前日去到當地就順路返回廸士尼世界片場探舊朋友。Christina見到米奇老鼠時，仲即時開心上前攬住對方影相，成個大細路咁款。</p></body></html>