<html><header><meta charset="utf-8"><title>家居啟示：師傅大洗冷氣<br>妥當安全　$200唔慳得</title></header><body><h1>家居啟示：師傅大洗冷氣<br>妥當安全　$200唔慳得</h1><p>近日氣溫漸升，最高達28度，是時候開冷氣涼吓。弊啦！點解部機唔凍嘅？不停有風，但是熱的，是太多塵阻塞嗎？一於用冷氣噴劑清潔先。且慢！專家話用噴劑根本治標不治本，最有效方法都係畀錢找專業人士上門清洗，包埋加雪種，一次過解決問題，今個夏天就涼浸浸啦！<br><br>記者：郭佩韻<br>攝影：陳偉強、何家亮<br>Mode：Alice<br>鳴謝：坤記（永強）有限公司吳永強師傅洗冷氣示範</p><p>專家話冷氣兩年要大洗</p><p>屋企部冷氣機要幾耐至洗呢？理工大學機械工程學系工程師盧覺強表示：「市面上出售的洗冷氣噴劑，部份是可以清洗冷氣機表面塵垢，尤其是安裝在房間的冷氣，用噴劑方便清洗；但如果部機已用了2至3年，開始出風不夠凍，只噴洗表面塵迹就不足夠，因為可能是機內散熱器積聚太多污垢，且不夠雪種，該找專業人士大洗。」</p><p>先打開冷氣罩量度</p><p>持有18項註冊測試全能證書及牌照的吳永強師傅，從事維修冷氣等各類工程已有30年，兼在職訓局做導師教整家電，經驗老到，一看便知冷氣機出現甚麼問題。他教路若發現冷氣不夠凍，可以先自行測試，「拆去冷氣罩（蓋）測試冷凍網出風程度，如果仲有3/4房間面積係涼，就可以放心，清洗冷氣機的塵垢就可以再用，但如果只有1/2房間面積係涼，即雪種不夠，部機可能有問題，需要找專業人士上門處理。」他又說：「夏季完結，最好找人洗一次機，待下季用。」</p><p>這是送出涼風的「凍網」，可用手測試冷氣機夠唔夠凍。</p><p>冷氣機清洗步驟</p><p>找師傅上門清洗冷氣，要是屋企夠大，師傅可把冷氣機機芯拆出，然後在浴室清洗；否則需要運回工場洗，一般可以即日拆即日交回。至於部機究竟係點洗法，以下係「簡單」說明，睇完可能你都覺得使啲錢搵人做係值得㗎！</p><p>工具</p><p>風筒：吹亁電源位置<br> 吸塵機：吸去機身塵垢<br> 清潔劑：洗去深層污垢<br> 磁石：吸去鐵銹<br> 泥膠、紙、保鮮紙：以防在清洗過程中，水滲入電源、摩打等位置。</p><p>步驟<br>1.包好電位：</p><p>拔去所有電源，先把插蘇位、機身電源位、摩打位等用紙巾及保鮮紙包裹，可用泥膠黏好，以免有水滲入，開着電源後有觸電危機。</p><p>2.邊噴水邊刷：</p><p>扭開機身頂部的螺絲位，用1:99漂白水噴至全個機身，包括散熱器、扇葉等，然後用花灑邊噴水邊用刷由上而下刷去塵垢。</p><p>3.落清潔劑：</p><p>接着用冷氣機散熱片清潔劑噴滿機身，再用花灑直接噴，慢慢會有泡泡釋出。約1分鐘後，開花灑噴走全部泡泡，然後待機身亁透。</p><p>4.機背除銹：</p><p>打開機背，鏟去銹迹，亦可用磁石吸去鐵銹並塗上防銹油。</p><p>洗冷氣價錢比較</p><p>各公司介紹<br>坤記　1小時包掂</p><p>坤記自設有倉房清洗及維修冷氣，價格合理，一Call師傅上門洗冷氣，要是屋企有地方，大致上1小時內可以完成；就算係要拆機返工場清洗，也包保1日內可交回。且服務包括檢查冷氣機，會免費加雪種。</p><p>得力確　慢工出細貨</p><p>得力確的口碑不俗，價錢適中，雖然清洗時間長，但慢工出細貨，今年洗完分分鐘下年唔使再洗。如果要拆返工場洗，也可確保1日內交回。美中不足的是不包雪種，需額外收費。
</p><p>惠而浦　一條龍服務</p><p>惠而浦在每年3月至7月會提供特選客戶洗冷氣優惠，承諾早上取機黃昏送回；如果不是特選客戶則要1日時間，並會免費為冷氣機消毒、加掃防生銹漆、添加潤滑劑、加雪種等，同時有120天清洗冷氣機保用。
</p><p>大昌　網上24小時服務</p><p>大昌冷氣機工程公司24小時服務，提供專業冷氣工程、清洗、安裝及維修，適合需緊急找人洗冷氣的顧客。半日至一日內可將全屋冷氣清洗好，總之不會取冷氣過夜。預約前可瀏覽其網頁 http://www.taicheongaircon.com/index.htm，有時可下載優惠劵獲得折扣。 
</p><p>生活時尚　洗窗口機一口價</p><p>生活時尚位於新世界百貨，除了出售日常家電外，亦提供清潔冷氣服務。客人可預約專業維修冷氣人員上門清洗冷氣，價錢亦很合理，一般家庭都負擔起。員工上門清潔冷氣，通常會即拆即洗，有需要才會運返工場清洗，但送回時間較長，約3天完成，但放心，不另加收運送費。</p><p>新冷氣介紹</p><p>覺得個冷氣機壞壞哋，用了很多年，可能洗完都未必救得番，有沒有考慮買部新的？新式冷氣已附有冷熱風，夏天可涼，冬天可保暖，一舉兩得，價錢又合理，不如去舊迎新啦﹗</p><p>Panasonice-ion一匹空氣淨化冷氣機，集合氣機控制溫度及濕度的功能，能過濾空氣。$3,880（a）</p><p>YORK納米級健康空氣殺菌技術2匹分體式冷氣機，採用光催化氧化技術，夠環保，又防細菌入侵。$6,140（b）</p><p>Hitachi3/4匹窗口式冷氣，有納米鈦空氣過濾網、左右出風口、防菌TurboFan雙風扇葉，環保又慳電。$2,280（b）</p><p>金章2匹冷氣，設有自動送風系統及淨化空氣過濾網，附一級能源標籤。$3,880（b）</p><p>查詢：<br> a）Panasonic　28330955<br> b）生活時尚　24257171</p></body></html>