<html><header><meta charset="utf-8"><title>轆Book　二手筍盤：<br>十幾萬名車追女仔　大方得體</title></header><body><h1>轆Book　二手筍盤：<br>十幾萬名車追女仔　大方得體</h1><p>對於小記呢啲獨身男嚟講，追女仔簡直係當務之急兼人生目標。要追女仔最好就梗係有部車，可以嘅話最好仲要係名車，唔係話家陣香港女仔貪慕虛榮，只係揸部名車其實就等同於着衫着得四正啲，係對女方嘅一份尊重，唔通着住件牛記笠記嚟約人去街咩！咪以為揸名車要好多錢，查實家陣5、6年車齡嘅Benz、BMW等都係十幾萬有交易，後生仔，你買得起！<br><br>記者：周達之　<br>攝影：周旭文、楊錦文　<br>模特兒：WinnieLam</p><p>外形夠YoungBMW318i（a）
</p><p>BMW318i本身就係為咗後生仔而推出型號，車身明顯無同廠嘅其他車系咁霸道闊氣，亦少咁啲老氣，後生仔買嚟追女仔最啱！<br> BMW318i用嘅係2.0升引擎，採用咗Bi-VANOS雙凸輪軸可變氣門正時控制系統，以及寶馬專利嘅Valvetronic電子氣門技術，輸出143匹，馬力唔算大，不過載兩個人就綽綽有餘，上高速踩番轉都仲得。配埋5前速自動及Steptronic加減波，俾女友揸又得，自己Show吓轉波技術又得。<br> 今次介紹呢部二手318i，係行貨Facelift版，設有玻璃天窗、電動記憶真皮座椅及電腦恒溫冷氣，設備齊全夠用，而內櫳及車身睇起嚟都幾新淨，不過小記最鍾意都係佢紫藍色嘅車身，又靚又中性，無論係男仔定係女仔揸都一樣咁襯。</p><p>製造年份：03年	<br> 傳動：自動及+/-波<br> 引擎容積：1,995c.c.	<br> 手數：0<br> 行車里數：約38,000公里	<br> 顏色：紫藍<br> 當年新車價：約$315,000	<br> 二手價：$178,000<br> <br> 備註：設有泊車感應、多功能軚環。</p><p>2,500c.c.以下　十零萬選擇</p><p>以下介紹嘅呢3款都係十零萬就有交易嘅名車，揸出嚟大方得體唔會失禮。</p><p>保養輕鬆ToyotaCamry2.4（b）</p><p>Camry外形夠高貴，行貨頂級版，內櫳貴氣，Toyota車夠大路，保養費用比較化算，養車都養得輕鬆啲。</p><p>製造年份：02年	<br> 傳動：自動波<br> 引擎容積：2,362c.c.	<br> 手數：0<br> 行車里數：約42,000公里	<br> 顏色：灰<br> 當年新車價：約$218,000<br> 二手價：$138,000（上會價）<br> <br> 備註：頂級版、電皮座、天窗。</p><p>價錢最低AudiA62.4（b）</p><p>預算有限嘅可以考慮吓呢部AudiA62.4，雖然係7年車，但里數都只係行咗38,000，而且價錢只係十萬多啲。</p><p>製造年份：00年	<br> 傳動：自動及+/-波<br> 引擎容積：2,393c.c.	<br> 手數：0<br> 行車里數：約38,000公里	<br> 顏色：黑<br> 當年新車價：約$468,000<br> 二手價：$108,000（上會價）<br> <br> 備註：行貨、電動皮座，紅背光里數表。</p><p>馬力啱啱好BMW523i（a）</p><p>雖然7年車齡，行車里數亦有53,000，不過勝在引擎容積啱啱喺2,500c.c.樓下，馬力夠亦唔使畀貴牌費。</p><p>製造年份：00年<br> 傳動：自動及+/-波<br> 引擎容積：2,494c.c.<br> 手數：2<br> 行車里數：約53,000公里<br> 顏色：灰<br> 當年新車價：約$458,000<br> 二手價：$168,000<br> <br> 備註：電動天窗、記憶皮椅、電動摺鏡、泊車感應。</p><p>2,500c.c.樓下　廿萬以上選擇</p><p>想新淨啲車齡短啲，無問題，畀多少少，廿零萬嘅亦有以下3款選擇。</p><p>10氣袋夠安全BMW525i（c）
</p><p>製造年份：03年	<br> 傳動：自動及+/-波<br> 引擎容積：2,494c.c.	<br> 手數：0<br> 行車里數：約39,000公里	<br> 顏色：黑<br> 當年新車價：約$538,000	<br> 二手價：$248,000<br> <br> 備註：10氣袋、原廠保養、LCDMon、泊車感應。</p><p>慳油夠經濟AudiA41.8T（a）
</p><p>製造年份：04年	<br> 傳動：自動及+/-波<br> 引擎容積：1,781c.c.	<br> 手數：0<br> 行車里數：約32,000公里	<br> 顏色：黑<br> 當年新車價：約$388,000	<br> 二手價：$268,000<br> <br> 備註：S-Line、電皮跑椅、軚盤+/-波、泊車感應、玻璃天窗。</p><p>桃木軚夠風味　JaguarX-Type2.1SE（d）</p><p>製造年份：04	<br> 傳動：自動波<br> 引擎容積：2,099c.c.	<br> 手數：0<br> 行車里數：約48,000公里	<br> 顏色：墨綠<br> 當年新車價：約$338,000	<br> 二手價：$218,000<br> <br> 備註：桃木軚盤、皮椅、電動天窗</p><p>2,500c.c.以上選擇</p><p>馬力大啲好力啲？以下嘅4部2,500c.c.以上嘅車款包你上大斜路都唔氣喘。</p><p>頂級豪華版　BenzE240AV（a）</p><p>製造年份：01年	<br> 傳動：自動及+/-波<br> 引擎容積：2,597c.c.	<br> 手數：2<br> 行車里數：約52,000公里	<br> 顏色：灰<br> 當年新車價：約$528,000	<br> 二手價：$178,000<br> <br> 備註：電動摺鏡、記憶座椅、電鍍裝飾、泊車感應。</p><p>咪數最少　BenzE280AV（e）</p><p>製造年份：06年	<br> 傳動：自動及+/-波<br> 引擎容積：2,997c.c.	<br> 手數：0<br> 行車里數：約5,984公里	<br> 顏色：灰<br> 當年新車價：約$618,000	<br> 二手價：$578,000（上會價）<br> <br> 備註：電動天窗、泊車感應、18吋軚軨。</p><p>AMG靚軨<br>BenzC240（e）</p><p>製造年份：01年	<br> 傳動：自動及+/-波<br> 引擎容積：2,597c.c.	<br> 手數：0<br> 行車里數：約23,834公里	<br> 顏色：黑<br> 當年新車價：約$468,000	<br> 二手價：$228,000（上會價）<br> <br> 備註：AMG17吋軨、記憶皮椅、泊車感應、電動天窗。</p><p>勁減35萬<br>BMW328i（e）</p><p>製造年份：00年	<br> 傳動：自動及+/-波<br> 引擎容積：2,793c.c.	<br> 手數：2<br> 行車里數：約48,000公里	<br> 顏色：灰<br> 當年新車價：約$488,000	<br> 二手價：$138,000<br> <br> 備註：電動天窗、泊車感應、17吋M3軚軨。</p><p>簡易Check內傷要訣</p><p>假如你對車唔係咁有認識，唔識得聽引擎聲嚟分辨架車精唔精神，咁你買二手車嗰陣其實亦可以從以下介紹嘅3點簡易方法着手嚟Check吓部車。二手車行經理羅先生就教路話：最明顯知道副偈有無問題，就係Check吓引擎邊有無漏偈油，如果見到有偈油滲出就即係有問題。其次就係睇吓車頭兩側同埋車燈嘅燈腳位有無換咗非原廠螺絲同變形嘅地方，因為呢兩部份最容易撞，如果螺絲嘅樣唔統一、鋼架變形，即係曾經撞過，買嗰陣就要三思。</p><p>查詢</p><p>（a）恆聯車行	（23338843）<br> 地址：九龍灣國際展貿中心B1146<br> <br> （b）日駿車行	（27607331）<br> 地址：九龍灣國際展貿中心B1113A<br> <br> （c）皇堡汽車	（26191199）<br> 地址：九龍灣國際展貿中心B1131&amp;132<br> <br> （d）八達汽車	（31132080）<br> 地址：灣仔會展一號車場B1E02,E03&amp;E04<br> <br> （e）聲偉汽車	（23622265）<br> 地址：灣仔會展一號車場B1F01</p></body></html>