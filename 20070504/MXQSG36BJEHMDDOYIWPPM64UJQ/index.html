<html><header><meta charset="utf-8"><title>港產動畫總監特訓史力加做老竇</title></header><body><h1>港產動畫總監特訓史力加做老竇</h1><p>大受歡迎的電腦動畫系列《史力加》（Shrek），幕後班底原來有不少香港人，除了導演許誠毅外，下月28日在本地上映的《史力加3》（ShrektheThird）中，擔任動畫人物總監的TimCheung也是土生土長的香港人，已定居美國的他日前接受本報記者越洋電話訪問。</p><p>讚愛廸梅菲</p><p>自《史力加2》（Shrek2）起由動畫師榮升動畫人物總監的TimCheung說：「我嘅工作主要係同30位電腦動畫師合作，依照導演嘅要求將每個動畫人物做到盡善盡美。」Tim表示製作前所有配音員會先錄好音，芸芸有份配音的巨星中，聲演驢友的愛廸梅菲（EddieMurphy）表現最好，他說：「通常導演覺得唔滿意嘅話，啲明星要再錄過，但Eddie次次都錄得好正，大家都好鍾意佢。」<br> 已完成製作的Tim雖然對電影絕密結局三緘其口，但他透露今次電影受到《阿瑟王》啓發，並說：「今次除咗有好多搞笑元素外，亦會增強故事性同人情味，描寫史力加初次做爸爸嘅經歷，我哋特別用時間同心機去繪畫史力加嘅表情變化，會令觀眾覺得佢係一個演員。」Tim又謂他的韓裔動畫師妻子則負責為電影打燈，他還說：「我個5歲囝囝知道爹哋畫史力加好開心，我哋會送好多史力加耳仔玩具畀佢啲同學。」&#13;</p><p>拍聖誕特輯</p><p>Tim還透露現時正忙於製作一個將在今年聖誕節播放的半小時電視特備節目《ShrektheHalls》，他說：「故事會講史力加第一次同自己嘅妻兒一家人過聖誕。」不過，Tim今年不會在美國度聖誕，他說：「去年聖誕忙於製作《史力加》，加上我太太又生咗個女，冇時間返香港，今年我哋會同仔女返嚟探親友。」<br> 採訪：張一明</p></body></html>