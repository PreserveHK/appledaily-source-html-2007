<html><header><meta charset="utf-8"><title>型於外：天安門紅太陽<br>民革繡牛攻歐美</title></header><body><h1>型於外：天安門紅太陽<br>民革繡牛攻歐美</h1><p>揀牛仔褲款式就好似挑選情人一樣，各花入各眼。有人話：「低調味道的直腳洗水牛至有型！刺繡牛？太浮誇喇！」儘管你不喜歡，刺繡牛季季有貨出籠，證明市場捧刺繡的牛迷大有人在。今季刺繡牛大都集中在後褲袋玩花臣，本地牛牌TOUGHJeansmith就率先領軍推出限量版中國味的「MAOJEANS」，再加上其他歐美牛牌的協力，看你能否抵擋今夏的刺繡牛群。<br><br>記者：許維雅　攝影：林栢鈞（Styling）、楊錦文（Product）<br>Model：Quinn、Tobee</p><p>OnTobee<br> 80/20白色圖案背心$325/a<br> 「MAOJEANS」女裝直腳牛仔褲$1,880/a<br> OnQuinn<br> 80/20白色printtee$395/a<br> 「MAOJEANS」男裝直腳牛仔褲$1,880/a</p><p>好睇唔好着</p><p>牛仔褲專家Benny話其實刺繡牛仔褲係長青潮流：「因為除洗水以外，刺繡係另一表現一條靚牛嘅功架。大部份牛仔褲都會喜歡將圖案繡喺後褲袋上，不過通常好睇唔好着，因為有繡花嘅褲袋會比較硬，着上身會冇咁舒服。至於今季興咩刺繡圖案，以較多刺繡款式嘅日牌牛仔褲嚟講，都偏向日式或中國味道濃嘅圖案。」</p><p>100%中國味打入外國市場</p><p>老實講，刺繡牛在牛群中絕不可稱得上氾濫，但每季總有它的存在，屬長青牛潮文化。刺繡牛的魅力總會引起別人欣賞其細緻的刺繡功夫，妙筆生輝的圖案總有亮麗的效果。本地牛牌TOUGHJeansmith即使向來以洗水作主力，今季都要加入刺繡行列，推出以中國地道文化為概念的限量版「MAOJEANS」。深藍色直腳剪裁牛仔褲，以紅金色天安門、紅太陽及中國民革人民的刺繡圖案為題材，配上中國製標籤，以100%全中國味道打開歐美日等地市場。此牛最大特色在於左後袋的刺繡圖案，會因應不同男女裝尺碼，出現5款不同圖案，再加上原汁原味的抽屜式硬盒包裝，更顯矜貴。</p><p>歐美牛愛繡歷史故事
</p><p>再數今季其他特色刺繡專家，其他歐美日品牌可謂各有特色。當中來自L.A.的TRUERELIGION，同樣愛於後褲袋繡上不同圖案，以古代歷史故事作藍本，生動有趣，顏色鮮艷。至於日本品牌代表YENJEANS，則喜在褲管繡上搶眼日式圖案，或以龍、以虎等有氣勢的圖案表現出刺繡功架，最啱愛耀武揚威的男女生。</p><p>UNCONDITIONAL白色printtee$980/b<br> TRUERELIGION深藍色洗水直腳牛仔褲$2,580/b</p><p>babyShoop白色吊帶背心$490/b<br> TRUERELIGION灰藍色洗水貼腳牛仔褲$2,790/b</p><p>女生多點綴式刺繡</p><p>刺繡牛在男生市場較為吃香，女孩子始終偏好低調式的刺繡，是以不少歐美品牌都以湊熱鬧形式，將此元素為牛仔褲作點綴，如SEVENFORALLMANKINO、Levi's等，為平凡沉悶的牛仔褲加添幾分姿色。</p><p>Shoplist：</p><p>a）ToughJeansmith（27363809）<br> 尖沙嘴柏麗大道G11地下<br> b）Seibu（29713888）<br> 金鐘太古廣場L1及L2<br> c）Levi's（25751125）<br> 銅鑼灣羅素街26號地下<br> d）Jeanious（21897148）<br> 中環史丹頓街51號地下<br> e）TAKE5（23755731）<br> 尖沙嘴加連威老道75號1樓</p></body></html>