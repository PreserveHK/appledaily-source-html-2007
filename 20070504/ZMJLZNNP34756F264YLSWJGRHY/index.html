<html><header><meta charset="utf-8"><title>學友個唱門票平過衞蘭</title></header><body><h1>學友個唱門票平過衞蘭</h1><p>張學友昨日在銅鑼灣舉行「學友光年世界巡迴07」香港站記者會，演唱會於8月17至22日假紅館舉行，先開6場。學友7月舉行的台北個唱最貴門票賣1,800多元，他在台上被司儀問到香港站最貴門票只賣400元，為何不加價？學友說：「我同陳淑芬（主辦機構）傾過，覺得如果400蚊都可以搞得掂，就唔好加價。唔係人哋要加我就要加，都唔想呢個成為一個風氣，不過我冇針對任何人。」查實早前衞蘭香港個唱最貴門票也賣480元。</p><p>被困女人堆</p><p>其後大會安排一班女舞蹈員穿上超短熱褲襯演唱會紀念T恤勁舞一番，眾女舞蹈員更圍着學友，又搔首弄姿，不時輕撫學友，令他十分尷尬，更即時面紅。學友笑說：「好少日光日白跳呢啲舞，真係唔係好慣，搞到我『梗』晒，如果大家想睇到我郁就睇我演唱會啦。」<br> 對於其他站門票比香港站賣貴幾倍，學友說：「有啲地方我哋真係控制唔到，因為就算簽咗約，都有可能會有VIP飛情況出現。𠵱家喺香港因為係陳太（指陳淑芬）做主辦，所以可以控制到。」<br> 採訪：胡比　攝影：陳志嵐</p></body></html>