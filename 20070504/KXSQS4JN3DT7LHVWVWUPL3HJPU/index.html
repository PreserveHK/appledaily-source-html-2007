<html><header><meta charset="utf-8"><title>靚女考空姐　擔心象腳被人out</title></header><body><h1>靚女考空姐　擔心象腳被人out</h1><p>空中小姐是不少女孩子嚮往的工作，哈子十分「恨」在高空三萬呎做侍應，但不知從哪裏得到消息，指航空公司挑選應徵者時有不成文規定，小腿粗壯者多數落選，「有冇人知邊間航空公司冇咁重視對腳㗎，我勁擔心面試時有影響。」</p><p>據哈子稱，她兩文三語流利，樣子甜美，中等身材，然而小腿很粗，「肌肉感強」，擔心面試時露出「象腳」被拒諸門外。很多網友都說知道空姐入職要求達到一定身高，但對小腿粗者不獲考慮聞所未聞。</p><p>「着褲面試咪冇事」</p><p>CNSN指應該是訛傳，「可能只係外形冇咁靚啫，面試時又睇唔到對腳，況且小腿粗、幼，唔會影響工作效率。」雪兒笑稱，小腿粗更好，「企得穩陣啲，有氣流都唔會跌。」<br> 也有人說寧可信其有，「如果唔睇樣，點解空姐多靚女？」本身是空姐的AJS稱，據她了解，香港沒有一間航空公司對小腿粗幼訂立標準，「面試時輕鬆啲，如果你語文能力好，機會就好大。」Airfool建議見工時隱惡揚善，「着褲面試咪冇事囉！唔通叫你換褲度小腿咩？」物流小魔女則說，可穿黑色絲襪，「對腳睇落去無咁粗。」她又說，坐飛機時，發現很多空姐、地勤都腳粗，「我諗其實你唔係擔心對腳粗，而係缺乏自信心。」<br> <br> 《蘋果》網聞版請你報料！大家無論在網上網外發現任何騎呢搞笑的事情，都歡迎提供照片或短片資料。<br> <br> 一經採用可獲酬100元<br> 請附姓名、電話及電郵地址，電郵到：newsapple@appledaily.com</p></body></html>