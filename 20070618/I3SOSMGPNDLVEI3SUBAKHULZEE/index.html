<html><header><meta charset="utf-8"><title>馮仁昭四圍超：Stephy蝕底畀喪Do男 - 馮仁昭</title></header><body><h1>馮仁昭四圍超：Stephy蝕底畀喪Do男 - 馮仁昭</h1><p>鄧麗欣（Stephy）噚日喺朗豪坊出席「喪Do男御宅入伙大典」記者會，任嘉賓嘅Stephy話要送張私人照賀喪Do男，佢笑住話：「放我張相喺廁所，你望住就會有好多靈感。」之後Stephy用籃球為喪Do男按摩，又踎低同對方按腳。Stephy事後有啲唔忿氣話：「真係蝕晒畀佢，諗諗吓都係要沒收番送畀佢張相。」</p></body></html>