<html><header><meta charset="utf-8"><title>上海電影節攞頭威<br>周杰倫膺網友至愛影星</title></header><body><h1>上海電影節攞頭威<br>周杰倫膺網友至愛影星</h1><p>第10屆上海國際電影節前晚正式揭幕，眾嘉賓行完紅地毯後，部份人包括周杰倫、張震、黃曉明與陳坤等，又隨即到另一場地領取魅力中國最受歡迎華人影星獎，該獎是由內地網民投票選出來，周杰倫更成為票王，以大比數拋離其他對手。　上海直擊</p><p>前晚中港台影星參加完上海電影節揭幕禮，有部份影星因奪得魅力中國最受歡迎華人影星獎，所以要轉到外灘領獎，該獎是由內地互聯網舉辦，由內地網民票選結果，獲獎有陳坤、張震、郭富城、曾志偉及斯琴高娃等影星，周杰倫從影以來雖然作品不多，但依然受內地歌迷歡迎，票數更遠遠拋離其他對手，可說是今次選舉的票王，前晚他便親自去領取獎項。</p><p>演花弗警察新鮮</p><p>余文樂前晚行完紅地毯，昨日又馬不停蹄與陳坤一起為下月開拍新片《花花型警》舉行記者會，該片由馬楚成執導，樂仔接拍此部戲收了150萬片酬，戲中他將飾演一位富家子，但因為喜歡當警察，所以投身警界，更迷倒不少警花。樂仔說：「今次個角色幾有新鮮感，同時又可以同陳坤合作，𠵱家中港兩地演員時時走埋一齊合作，增加兩地演員交流，我認為都係一件好事。」</p><p>唔同汪明荃結婚</p><p>甄子丹昨日為即將開拍的新片《畫皮》舉行記者會，該片由錢永強執導，兩人昨日也曾戴上面具亮相，戲中甄子丹飾演一位捉鬼大師，女主角希望在章子怡、范冰冰與周迅中選擇，子丹表示：「呢部古裝武打片，我會擔當埋動作導演部份。」<br> 此外，羅家英與成奎安昨日在電影節宣傳新片《大話股神》，雖然身處上海，但家英竟然說：「我唔多鍾意上海，呢度同香港都係咁嘈。」問到家英何時與汪明荃拉埋天窗？他說：「我唔會結婚啦！因為我唔使要有家庭。」<br> 採訪、攝影：曾小嘉、盧健</p></body></html>