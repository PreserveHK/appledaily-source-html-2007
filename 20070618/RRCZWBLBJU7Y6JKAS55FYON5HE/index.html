<html><header><meta charset="utf-8"><title>中環在線：冼博德老婆點睛有難度 - 李華華</title></header><body><h1>中環在線：冼博德老婆點睛有難度 - 李華華</h1><p>做大班返工要拼搏，放假就要輕鬆吓，平衡心身先可以再搏殺，好似渣打集團嘅行政總裁冼博德，趁今年嘅復活節假期，帶埋老婆仔女，一家大細去四川、甘肅等地方觀光，本來輕鬆上路去欣賞秀麗風景，可惜佢15歲嘅囝囝臨上機前，整親腳踭，搞到要帶埋張輪椅上飛機，都咪話唔狼狽！<br> 講開又講，佢老婆冼太（BetsyTobin）原來係小說家同劇作家，識講普通話㗎。<br> 不過，上星期渣打黃埔分行開幕時，渣打邀請咗冼博德同Betsy做主禮嘉賓之一，又派出三隻醒獅助興，但係Betsy好似唔係好識「點睛掛彩」，顯得有啲手忙腳亂，要頻頻睇住隔籬點做先曉得跟住做。<br> LiWaWa@AppleDaily.com</p></body></html>