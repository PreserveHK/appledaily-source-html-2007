<html><header><meta charset="utf-8"><title>陳豪憶亡父感觸</title></header><body><h1>陳豪憶亡父感觸</h1><p>鍾嘉欣和陳豪昨日到德福廣場擔任「小心思．大驚喜爸爸我愛你」比賽評判，吸引逾200名市民圍觀。陳豪表示父親已去世多年，每當父親節都會特別感觸，他說：「今晚我會上炷香畀爸爸，有時我都會諗如果爸爸仲在生會係點。」</p><p>鍾嘉欣DIY賀卡</p><p>陳豪強調自己是個正常男人，將來一定會結婚生仔，但未知何時實行，他說：「我哋呢行咁飄忽，總之我會睇住時間㗎喇。」陳豪透露前晚有80人出席方逸華舉行的派對，他說：「公司知我哋呢排都辛苦，所以搞咗個party等大家開心啲，大家都係食飯、唱吓歌傾吓偈。」此外，鍾嘉欣表示親手做了一張父親節卡寄給身在加拿大的父親，她又謂小時候經常為父親按摩。<br> 採訪：李珮洳<br> 攝影：仇志德</p></body></html>