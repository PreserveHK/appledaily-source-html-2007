<html><header><meta charset="utf-8"><title>10大當炒名牌袋：$8,500變$22,800<br>ChanelCocoCabas飆價王</title></header><body><h1>10大當炒名牌袋：$8,500變$22,800<br>ChanelCocoCabas飆價王</h1><p>眼看街上的女人，無論16歲還是60歲，人人手拎個名牌手袋，便知香港女人幾虛榮！不過並非隨便拎個便算威，一些限量版炒價極高的名牌手袋才是Showoff的最佳武器，試問拎住個連名模KateMoss都搶的袋，立時將自己和KateMoss畫等號，你話幾威！<br><br>記者：區佩嫦　<br>攝影：譚盈傑</p><p>炒得掂貼士<br>Chanel當紅有得炒&#13;</p><p>各品牌每季也會推出新款手袋，來季又有乜Target呢？法國站Helen表示，今年Chanel的炒風暢旺，不妨多留意。「近日有唔少客人拎着ChanelFashionShow的相，要求我們預留一些未出街的手袋，我覺得今年Chanel一定大熱，只要價錢低於一萬、Size夠大、Logo夠大的袋，一定係狂炒Item。」
</p><p>LV太濫累事
</p><p>至於人人傾慕的LV，炒價可謂「大幅下跌」，米蘭站Tony：「LV袋近排出得太濫，唔係限量版的話炒賣價值唔高。好似早前推出的LOVE系列布袋，便是炒燶的好例子，而且LV的冒牌貨越來越多，間接影響炒價。要炒的話不妨留意Chanel和Herm囗s，Herm囗s出名手工好夠矜貴；而Chanel的款越出越潮！」</p><p>Top1　ChanelCoCoCabas少有炒得起</p><p>名模KateMoss一拎後，人氣急升的漆皮CocoCabas，是第一個炒得起的Chanel袋，法國站的Helen說：「以前Chanel袋少人炒，除TopModel和明星效應外，這個袋勝在價錢平，經常斷貨，求多於供自然炒得勁！」同款雖然有其他質料，但始終漆皮最好炒，更被潮人視為今年Chanel的IconBag。<br> <br> 原價：$8,500　<br> 炒價：$22,800（a）</p><p>Top2　Herm囗sBirkin有錢都冇份</p><p>Herm囗s的Birkin有幾矜貴毋須多講，炒得起當然係物以罕為貴，真係有錢都未必買到。這個日本剛推出的Birkin，連香港代理都未有貨，酒紅色鱷魚皮襯橙色邊，顏色罕見，炒味更濃。<br> <br> 原價：$200,000　<br> 炒價：$278,000（b）</p><p>Top3　ChanelCaviarQuilted可大可小
</p><p>經典的ChanelCaviarQuilted系列一直受闊太追捧，炒賣市場絕對少見。這個杏色的CaviarQuiltedShoulderBag，可伸展變大，一袋兩個Style。而且此袋初推出時只限VIP中的VIP客才可以選購，Walk-In客想買？Sorry，你有錢都買唔到！<br> <br> 原價：$19,600　<br> 炒價：$26,800（a）</p><p>Top4　LVStreetPMBraided<br>闊太遊船河必拎&#13;</p><p>曾成為潮界笑話的LV紅白藍袋，竟然有得炒，令一眾曾嘲笑此袋的人大跌眼鏡。這款LV的紅白藍袋由於限量的關係，數量少，即使與街邊$10個的真紅白藍袋十足「兩生花」，不少名媛都愛孭上身。「這款袋紅藍色比金黃色更受歡迎，不少顧客覺得適合拎去遊船河。講真，這個袋的手工好，料又靚！」米蘭站Tony表示。<br> <br> 原價：$14,100　<br> 炒價：$18,800（b）</p><p>Top5　LVBeigeMonogramOlympe<br>後生女最Buy&#13;</p><p>限量版的LV手袋一般的炒賣價值較高，這款MonogramOlympe系列以洗水羊仔皮製成，質地超柔軟，象牙色及側孭的設計較為Young，而此袋更是全系列中Size最細的一個，後生女都可以Carry到。<br> <br> 原價：$18,700　<br> 炒價：$23,800（a）</p><p>Top6　MiuMiuNappaSoftMetallic效應</p><p>今年金銀雙色大行其道，MiuMiu的NappaSoftShoppingBag近月跟潮流大玩Metallic，即時被搶購一空，連千嬅、Sammi都捧場，加劇了明星效應，令炒價更熾熱。這款銀色的NappaSoftBag貨量極少，可手挽又可斜孭，玩法多多，潮女最Buy！<br> <br> 原價：$9,500　<br> 炒價：$11,800（a）</p><p>Top7　ChanelToteBag新鮮熱辣</p><p>剛推出歐洲市面，即被炒高二千多元的新款Chanel手袋。米蘭站Tony覺得這袋十分超值：「以Chanel品牌而言，萬多元一個手袋已算是超值，更何況這袋在歐洲只推出市場約一星期，香港還未有售，較其他人拎多一個月已經值回票價。」<br> <br> 原價：約$12,000　<br> 炒價：$14,800（b）</p><p>Top8　LVDenimPatchwork價錢實惠
</p><p>李太徐子淇曾經拎過DenimPatchwork系列手袋，迅即成為不少少女的DreamBag。特別之處在於袋上的牛仔布，以過往不同的牛仔布設計作Pattern，雖然並非太靚，但若想以實惠價錢買個限量版LV，此袋也算不錯。<br> <br> 原價：$14,600　<br> 炒價：$17,900（a）</p><p>Top9　ChanelRockandChain歐洲獨有</p><p>今年喪用粗鏈的Chanel，一洗以往Elegant的感覺，這款WeekendRockandChain孭袋屬於大Size款，較為矜貴，點解？因為香港只推出了細Size款，香港無當然矜貴，而且炒價並非太高，都算抵！<br> <br> 原價：$19,000　<br> 炒價：$22,800（b）</p><p>Top10　ChanelCharm2.55全港15個</p><p>Chanel的2.55ChainBag絕對是Chanel的招牌，而這款加了各式各樣襟章的LuckyCharmChainBag屬於限量款式，全港只有15個，現在只輕微炒高差不多$5,000，仍算超值。<br> <br> 原價：$59,000　<br> 炒價：$63,800（b）</p><p>售賣點
</p><p>（a）法國站（28955700）<br> 銅鑼灣羅素街60號A舖地下<br> <br> （b）米蘭站（25040128）<br> 銅鑼灣波斯富街77-83號地下F舖&#13;</p></body></html>