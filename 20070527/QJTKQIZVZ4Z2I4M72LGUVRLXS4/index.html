<html><header><meta charset="utf-8"><title>球迷天地：利記賓帥排陣失當</title></header><body><h1>球迷天地：利記賓帥排陣失當</h1><p>看完周中AC米蘭對利物浦的歐聯決賽，覺得勝負關鍵並非球員質素或臨場發揮，而是雙方領隊排陣方面的功力有高低。<br> 「利記」領隊賓尼廸斯不用高治制空，又不出有速度的比拿美，「無厘頭」用賽前傷膝的辛頓，及腳法一般的賓納，夥拍狀態回落之古積特；而攻堅重擔交予謝拉特，面對馬甸尼及尼斯達等老鬼，邊有運行？<br> 相反，安察洛堤就有心思，明知對手會緊盯卡卡，遂以擅執雞的恩沙基打頭陣趁機發難，用人技巧實較賓帥勝一籌。<br> 雖然「利記」輸波，但球員表現絕不輸蝕，若賓帥用高治踢正選，上半場角球戰術或已奏效。作為「利記」球迷，眼白白睇住球隊錯失先機，只能無奈地問候一下排陣欠妥的賓尼廸斯。一馬</p></body></html>