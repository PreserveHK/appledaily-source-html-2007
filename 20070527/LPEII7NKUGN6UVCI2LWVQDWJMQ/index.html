<html><header><meta charset="utf-8"><title>小生到中生　縱橫45年<br>夏雨浮誇有理</title></header><body><h1>小生到中生　縱橫45年<br>夏雨浮誇有理</h1><p>大契和細契因《溏心風暴》威盡，戲外的夏雨就和戲內的大鮑一樣，不爭也不搶，因為「有口也是和，冇口也是禾」。<br>當全城焦點落在李司棋大鬧關菊英一幕戲上，在這之前，夏雨對欲離家的黃宗澤，由稱讚到拍枱怒罵的一段，同樣值得拍爛手掌。<br>當大契一句「係人係鬼，我睇得出」變成金句，大鮑的「多兒多女多寃家，無兒無女坐蓮花」，也獲百般共鳴。<br>演戲45年，好戲似是理所當然。有沒有稱讚，搶不搶風頭，現年61歲的夏雨一樣是出類拔萃的老戲骨，在演藝圈經過數十寒暑，至今仍能笑得開懷。正是「甜的吃，苦的也吃」。　撰文：王崇穎</p><p>因無綫劇集《溏心風暴》大受歡迎，香港一眾劇迷的生活裏，忽然多了大契與細契兩位重要人物，晚晚都要看到她們才安樂。請別忘記，如果沒有「大鮑」唐仁佳，大、細契也沒戲唱，飾演大鮑的夏雨演戲45年，這位老戲骨的演技毋庸置疑。</p><p>反應極佳感意外</p><p>當劇迷仍陶醉於《溏心》第13集，大契怒罵細契的一句「係人係鬼，我睇得出」成為城中金句的同時，其實該集之中，在大契未返家前，大鮑帶着幾分醉意，由盛讚兒子黃宗澤從小到大讓他感驕傲，到突然拍枱痛斥兒子要離家遠走美國，當中感情流露的起承轉合，夏雨掌握得恰到好處，足夠讓人拍爛手掌。<br> 《溏心》各角色令觀眾留下深刻印象，夏雨也將飾演的大鮑表現得性格鮮明，他日前接受訪問時說：「其實我拍嗰陣都有諗過套劇會收得，但真係冇諗過我哋嘅演技會有咁多迴響，同埋每個角色都可以跑出，呢樣嘢係出乎意料之外。」</p><p>大讚角色有共鳴</p><p>在劇集播出初期，夏雨曾一度被指演技過於浮誇，他表示那全為劇情需要，他說：「大鮑心地善良，一生願望係有一個好貼心同窩心嘅家，當初傾嗰陣都知呢個角色要浮誇少少，咁樣到後來，大家反而會覺得實在番，造成咗個對比，我自己好鍾意呢個角色，雖然劇中大鮑性格比較優柔寡斷，好似好無能咁，我本身當然唔係咁樣啦，但拍嗰陣我都放咗好多自己對家庭嘅感覺落去。」<br> 該劇一班甘草演員的號召力比一眾小生花旦優勝，更有網友大彈後生演員的演技，夏雨卻認為每一個角色都已經發揮本身功效，他說：「呢套劇裏面發生嘅事，喺香港都會有發生，即使班後生演員嘅埕埕塔塔，都有好多後生仔女發生緊，吸引到人去睇，證明有共鳴。」<br> 夏雨表示能與李司棋、關菊英及米雪等好戲之人合作感到十分開心，最值得高興的是這麼多女人一同工作，居然沒有是非，反而相處得非常融洽，他說：「我同司棋上次合作係拍內地劇《情意結》，都成10年喇，我覺得佢待人接物唔同咗，去咗另一個階段。</p><p>「真係好似一家人」</p><p>「關菊英今次真係一個意外收穫，佢本身演得好放，個個都讚佢做得好奸，其實我哋拍嗰陣好開心，每次拍屋企食飯戲，佢哋就會煮好多餸嚟食，米雪仲會煲湯水，根本就唔使去餐廳食飯，感覺真係好似一家人咁。」<br> 攝影：仇志德</p></body></html>