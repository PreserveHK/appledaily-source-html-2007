<html><header><meta charset="utf-8"><title>頑石點頭：唔想睇《羅密歐與朱麗葉》 - 藍鑽石</title></header><body><h1>頑石點頭：唔想睇《羅密歐與朱麗葉》 - 藍鑽石</h1><p>連藍鑽石老婆都知道今日意甲煞科日，噚日餐晏特登煮意粉，枉我睇咗廿幾年意大利波，遊歷6個意國名城，每次俾老婆考我意粉嘅名，邊隻係Linguine、Tagliatelle、Rigatoni……，餐餐都口啞啞，基本嘢都未搞得掂，自命意大利通喎！<br> 自嘲完到諷刺卡坦尼亞，隊波由上過前4到護級，又係因基本嘢──防守唔掂。無論情感上或睇近況，都信基爾禾和波唔使降班。基爾禾位於維羅納，係《羅密歐與朱麗葉》故事嘅發生地點，但願隊波唔會同個故事一樣，結局淒美。<br> 主客和：卡坦尼亞和<br> 心得：今次唔中，要等3個月<br> 藍鑽石<br> 愛意大利波、去意國度蜜月、囡囡與簡拿華路同日生日。</p></body></html>