<html><header><meta charset="utf-8"><title>求驗客手記：熱刺係偉大球會　加里夫巴利世界仔 - 求驗客</title></header><body><h1>求驗客手記：熱刺係偉大球會　加里夫巴利世界仔 - 求驗客</h1><p>成日都話後生日唔夠火候，好似17歲嘅威爾斯神童加里夫巴利咁，早兩日以1,000萬鎊加盟熱刺即刻俾人捧到天上有地下無，佢仲賣口乖話熱刺係一間偉大球會㖭！不過我求大俠好記得佢喺1月嗰陣話明唔會加盟細球會，暗示只有曼聯同車仔先係佢杯茶，其他？細嘢嚟啫！嗱，後生仔第日講嘢圓滑啲，凡事留一線嘛。</p></body></html>