<html><header><meta charset="utf-8"><title>我住石硤尾</title></header><body><h1>我住石硤尾</h1><p>美聯社攝影師Vincent想約小妹去睇佢個個人相展，我話：「過氣新聞相？有乜好睇！唔好以為自己真係梵高先得㗎！」佢話：「梗係唔係喇，係石硤尾邨的最後回憶，個相展叫『我住石硤尾』，現在就放在就快會拆晒的舊石硤尾徙置區七層大廈裏，其實我想約你一齊參觀這條偉大屋邨，同你談吓童年往事，培養吓感情咁啫！」果然是狼子野心，不安本份！咦！相中嗰個婆仔唔係我阿婆個friend嗎？又影得佢好有型喎，條友雖然口花花，相又實在唔錯，就畀次機會你date我喇！<br>個展覽竟然真係從1953年連水電都冇講起，成十幾人迫埋住一間細房，佢話相展有4部份，一是入屋拍人與屋的關係，二是建築環境，三是文件和生活照，最後還影到人去樓空，令人想起好多掛住的人！</p><p>「我住石硤尾」余偉建攝影展覽<br> 日期：由即日至6月24日<br> 地點：石硤尾邨15-18座地下</p><p>悠娛思<br> 文靜卻不內向，不但有藝術家氣質也具藝術家脾氣。</p></body></html>