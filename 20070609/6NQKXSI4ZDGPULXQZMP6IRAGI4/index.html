<html><header><meta charset="utf-8"><title>盟主心聲<br>綠恩相遇︰維拉利爾勢開「主勝」 - 賴恩</title></header><body><h1>盟主心聲<br>綠恩相遇︰維拉利爾勢開「主勝」 - 賴恩</h1><p>早排睇免費台嘅《謎》，當Adam鄭話會涉及解開「水怪」疑團嘅時候，我同「諸事問」嘅朋友就好期待，雖然知道來來去去都係用番「尼斯湖水怪」為主，配以翻睇過無數次嘅舊片；但最終一連幾集所謂「解開水怪之謎」故仔上映嘞，結果係點？三個字形容晒：「揸流攤」！<br> 話說嗰晚播出故仔第1集嘅時候，我同「諸事問」都擔好凳仔霸頭位，諗住有咩新嘢睇啦，點知全部係吹水嘢，搞到我哋不知幾失望！不過還好西甲仲有支「黃色潛艇」維拉利爾，吓吓實牙實齒比賽絕不欺場，同「水怪之謎」揸流攤嘅處理手法截然不同，總算都叫做有番啲安慰！<br> 所以今期推介依然係維拉利爾贏，而且仲會係大炒畢爾包嗰隻，總之「主勝」有計啦！<br> <br> 讓球主客和：維拉利爾勝[-1]<br> <br> 心得：科蘭「弗」爆「主勝」有得執<br> <br> 賴恩<br> 筆者崇尚以小博大，敗不傷，勝則笑。乏味雞肋何惜之！</p></body></html>