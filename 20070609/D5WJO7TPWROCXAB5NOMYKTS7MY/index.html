<html><header><meta charset="utf-8"><title>Top14夏日新款谷胸Bra<br>32B變34C新科技「推力」險勝0.5cm<br></title></header><body><h1>Top14夏日新款谷胸Bra<br>32B變34C新科技「推力」險勝0.5cm<br></h1><p>今季最強嘅PushUpBra，唔係靠個厚Pad嚟造「胸湧」效果，最新科技係Bra兩旁加塊薄布側片，同傳統宮廷式紮胸、齋靠杯罩Cutting相比，好險咁贏一個馬鼻。32B嘅Ruby，試戴咗14個新款PushUpBra後，最勁一款可以將個胸推高4.5cm，仲有埋條罅睇。今次Billboard嘅排名唔止睇數字，仲要睇其他條件，例如波罅、舒適、美感等；唔好紙上談兵，一次過有14對靚胸，慢慢睇喇。<br>記者：劉昱蘭<br>攝影：林栢鈞<br>Model：Ruby</p><p>Top1贏埋谷波罅<br>夠大波罅自然　唔夠Pad舒服</p><p>推高︰4.5cm　谷Cup後：34.5C<br> Audrey專利嘅魔術側片，Bra兩旁加咗塊4隻手指闊嘅薄布，配合薄Pad，唔焗、輕又薄，Bra帶底部有凹凸位，唔易跌膊。（$350/套）（c）</p><p>Top2宮廷款紮胸輸在唔舒服</p><p>推高︰4cm　谷Cup後：34C<br> 個胸想推幾入，或整深啲條罅，可調校胸前條絲帶，紮幾緊都得，唔使俾個Bra局限咗，但唔夠Free。（$368/套）（a）</p><p>Top33層式魔術片</p><p>推高︰4cm　谷Cup後：33C<br> 呢個有魔術側片嘅Bra係完全冇Pad，個側片唔係就咁一塊薄布，而係分成3段嘅，唔靠Pad將胸部集中提升胸型。（$390/套）（c）&#13;</p><p>Top4齋靠Cutting自然但扁咗</p><p>推高︰4cm　谷Cup後：33C<br> 法國牌子ChantalThomass，杯形冇咁圓拱形，比較扁平一啲，只靠Cutting自然地將個胸推高推入。（$1,700/套）（b）</p><p>Top5傳統PinkLady</p><p>推高︰3.5cm　谷Cup後：33C<br> 傳統靠Pad托胸效果，值得一讚個Pad唔太厚，Ruby大讚呢套係戴得最舒服。<br> （$368/套）（a）</p><p>Top6集中推中胸</p><p>推高︰3cm　谷Cup後：33B<br> Triumph嘅Maximizer系列好好口碑，呢款PushUp集中將中胸部份推高，睇落夠豐滿。（$378/套）（d）</p><p>Top7紅色夠搶眼</p><p>推高︰3cm　谷Cup後：33B<br> 效果同Maximizer嘅一樣，佢只係輸在個Pad厚咗少少。（$570/套）（c）</p><p>Top8空氣Pad好手感</p><p>推高︰3cm　谷Cup後：33B<br> Pad位用空氣代替軟墊，勝在物料特別，再加入纖維珠珠，輕身好多，令出嚟個胸形靚得嚟唔誇張，手感好，舒服。（$348/套）（d）</p><p>Top9全方位提升　個胸要夠肉</p><p>高︰3cm　谷Cup後：33B<br> 個Pad分開兩邊，近胸口中間細塊啲負責推高中胸，兩旁大塊就將胸部推向中間，全方位提升胸型，但要有少少肉先好睇。（$520/套）（c）</p><p>Top10樸實間條　唔夠波罅</p><p>推高2.5cm　谷Cup後：33B<br> 法國牌子DIM有33B都排第10，點解？睇吓佢同Top1比，個波罅冇推得咁勁，齋靠Cutting，所以「推力」弱咗啲。（$640/套）（b）</p><p>Top11Pad最厚　可惜……</p><p>推高：2cm　谷Cup後：33B<br> Pad位厚過人地3倍，本來小記同Rudy都估呢個係Top1，結果……原來Pad最厚唔一定最勁。（$368）（a）</p><p>Top12靠毛毛上位
</p><p>推高：2cm　谷Cup後：33B（度埋毛毛）<br> Cup位大，視覺上勁，但搞笑嘅地方係戴住佢着咗衫先見效果，因為啲毛毛加厚咗。（$636/套）（a）</p><p>Top13自然皮膚色　低調啲</p><p>推高：2cm　谷Cup後：33B<br> 呢個都係之前介紹過嘅Triumph嘅「推中胸」Maximizer系列，同Top12比較就睇得出，Deep-V位的確推得高，但冇咁入，唔夠罅。（$568/套）（d）</p><p>Top14　最靚款預你露
</p><p>推高：1.5cm<br> 谷Cup後：32B<br> ChantalThomass今季嘅款好Fancy，唔係谷得好勁，但帶邊加隻袖，成個感覺青春晒，勝在夠自然好睇。（$2,610/套）（b）</p><p>PushupSNAP!</p><p>售賣點</p><p>（a）Closer（28939598）<br> <br> （b）LingeriePhilosophy（25770408）<br> <br> （c）EASYSHOP（28939711）<br> <br> （d）Triumph（28905933）</p></body></html>