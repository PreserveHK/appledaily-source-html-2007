<html><header><meta charset="utf-8"><title>轆Book：雙門DogSeat車<br>愛狗人士必買&#13;</title></header><body><h1>轆Book：雙門DogSeat車<br>愛狗人士必買&#13;</h1><p>雙門四座位車嘅後座，通常空間有限，所以俗稱「DogSeat」，狗座位聽起上嚟好似貶義，不過對愛狗之人嚟講，架車有個專用座位俾自己心愛狗仔又的確幾令人興奮。今日小記就特登走去九龍灣展貿，揀咗9部雙門四座位二手車俾大家，愛狗之人請睜大狗眼……Sorry，應該係帶埋隻狗叫佢睜大眼，睇吓邊部DogSeat啱佢心水！<br><br>記者：周達之　<br>攝影：陳偉強　<br>模特兒：Scarlett</p><p>快速順暢唔會嚇親狗狗
</p><p>要隻狗仔搭車最怕就係佢唔肯坐定定，尤其架車唔順暢穩定就一定會嚇到猛咁叫！335Ci最厲害就係佢嘅寧靜性，雖然有成2,979c.c.雙渦輪引擎，馬力達到306hp，之但係撻着引擎一刻，完全唔似得一般渦輪增壓引擎咁砰砰聲嘈喧巴閉，絕對唔會嚇親隻狗狗，配合埋佢嘅6前速Steptronic波箱，一般行車同轉波嗰陣亦係極之順暢，完全感覺唔到渦輪遲滯，話咁快就到達目的地，狗仔開心，主人仲開心。<br> 內櫳方面亦係豪華享受，真皮座椅配電動天窗，另外後座雖則話係DogSeat，但其實一啲都唔細，比起其他雙門轎跑有更多伸展嘅空間，狗仔連埋主人一齊坐都仲得。而今次呢部二手335Ci係06年最新款，只係行咗3,500公里，極之新淨。<br> &#13;</p><p>BMW335Ci（a）
</p><p>製造年份：2006<br> 引擎容量：2,979c.c.<br> 傳動：自動及+/-波<br> 手數：0<br> 顏色：藍<br> 行車里數：約3,500公里<br> 當年新車價：$668,000<br> 二手價：$598,000<br> 備註：轉向頭燈、TwinTurbo<br> <br> 狗狗歡喜度：★★★★★</p><p>火辣搶眼
</p><p>紅色寶馬夠晒搶眼，你嘅狗仔一定鍾意！不過狗仔唔係色盲嘅咩？《十萬個為甚麼》話係，但養過狗嘅人都會話唔係！</p><p>BMW330ci（b）</p><p>製造年份：2003<br> 引擎容量：2,979c.c.<br> 傳動：SMG<br> 手數：1<br> 顏色：紅<br> 行車里數：約11,000公里<br> 當年新車價：$505,000<br> 二手價：$319,000<br> 備註：電動皮椅、日光燈、泊車感應、電動天窗、原廠行貨。<br> <br> 狗狗歡喜度：★★★★</p><p>芥辣有型
</p><p>一聽到M3已經知道唔係嘢少，汽缸容量有成3,246c.c.，馬力有成343匹，再加上呢隻辣到飛起嘅「芥辣黃」車身，愛辣人士必買。</p><p>BMWM3（c）</p><p>製造年份：2002<br> 引擎容量：3,246c.c.<br> 傳動：SMG<br> 手數：6<br> 顏色：芥辣黃<br> 行車里數：約35,000公里<br> 當年新車價：$668,000<br> 二手價：$398,000<br> 備註：真皮坐椅、電動玻璃天窗。<br> <br> 狗狗歡喜度：★★★</p><p>版本最Top
</p><p>240AV版，豪氣縱橫，設有電動玻璃天窗、真皮記憶電動座椅等豪華設備，後座亦相當寬闊，載人載狗一樣稱心。
</p><p>BenzCLK240（d）</p><p>製造年份：2004<br> 引擎容量：2,597c.c.<br> 傳動：自動<br> 手數：0<br> 顏色：藍<br> 行車里數：約25,000公里<br> 當年新車價：$513,000<br> 二手價：$388,000（上會價）<br> 備註：AV版、電動玻璃天窗、真皮記憶電座、Xenon燈、泊車感應。<br> <br> 狗狗歡喜度：★★★★</p><p>十零萬有交易
</p><p>老老實實，10年車的確係舊咗啲，不過勝在價錢吸引，十零萬就可以買到BenzCLK320，裏面仲有埋DVD影音系統㖭。</p><p>BenzCLK320（e）</p><p>製造年份：1997<br> 引擎容量：3,199c.c.<br> 傳動：自動<br> 手數：2<br> 顏色：黑<br> 行車里數：約50,000公里<br> 當年新車價：$668,000<br> 二手價：$118,000（上會價）<br> 備註：3記憶雙電動座椅、定速巡航、DVD影音系統。<br> <br> 狗狗歡喜度：★★★★★</p><p>2,000c.c.以下選擇
</p><p>買雙門車大多數情況都係兩個人坐，馬力查實唔使咁大，買架2,000c.c.樓下嘅仲更加化算。</p><p>玻璃天幕
</p><p>BenzC200Coupe（f）<br> 製造年份：2002<br> 引擎容量：1,998c.c.<br> 傳動：自動及+/-波<br> 手數：2<br> 顏色：藍<br> 行車里數：約43,000公里<br> 當年新車價：$338,000<br> 二手價：$248,000<br> 備註：玻璃天幕、感光頭燈、Komp引擎、真皮座椅、多功能軚盤。</p><p>買DogSeat車　要Check前座　</p><p>盈焯汽車嘅資深二手車業人士程小姐教路，佢話如果用家係經常需要抱住隻狗仔一齊坐後座嘅話，咁就最好選購寶馬3系、VolvoC70、BenzCLK等嘅車款，因為呢幾款車嘅前座可以輕易單手拉開，上落車都方便啲；另外如果係買二手車嘅話，一定要Check真啲前座嘅座位會唔會因為經常要拉起而拉鬆或損壞。
</p><p>價錢最平
</p><p>BMW318i（b）<br> 製造年份：2000<br> 引擎容量：1,895c.c.<br> 傳動：自動及+/-波<br> 手數：0<br> 顏色：銀<br> 行車里數：約41,000公里<br> 當年新車價：$292,000<br> 二手價：$139,000<br> 備註：電動皮椅、泊車感應、電動天窗。&#13;</p><p>夠細夠Cute
</p><p>MiniCooperS（e）<br> 製造年份：2003<br> 引擎容量：1,598c.c.<br> 傳動：手動<br> 手數：1<br> 顏色：紅<br> 行車里數：約18,000公里<br> 當年新車價：$239,200<br> 二手價：$168,000<br> 備註：車身細小、真皮坐椅&#13;</p><p>胎軨夠大</p><p>AudiTT（g）<br> 製造年份：2003<br> 引擎容量：1,781c.c.<br> 傳動：6前速軚盤+/-波<br> 手數：1<br> 顏色：銀<br> 行車里數：約22,000公里<br> 當年新車價：$412,508<br> 二手價：$248,000<br> 備註：18"合金軨、真皮桶座、Bilstein避震。&#13;</p><p>查詢：</p><p>（a）盈焯（23836131）<br> 地址：九龍灣展貿B1地庫121號舖<br> <br> （b）洪偉（26191199）<br> 地址：九龍灣展貿B3地庫335A2號舖<br> <br> （c）威豪（26201338）<br> 地址：九龍灣展貿B3地庫318號舖<br> <br> （d）冠銘（23312020）<br> 地址：九龍灣展貿B3地庫331號舖<br> <br> （e）金匯（22641000）<br> 地址：九龍灣展貿B3地庫305號舖<br> <br> （f）皇堡（26191199）<br> 地址：九龍灣展貿B1地庫131&amp;132號舖<br> <br> （g）恆聯（23338843）<br> 地址：九龍灣展貿B1地庫146號舖</p></body></html>