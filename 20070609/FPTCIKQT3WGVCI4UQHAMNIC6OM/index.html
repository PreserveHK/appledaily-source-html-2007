<html><header><meta charset="utf-8"><title>前後腳到場<br>城城一提熊黛林零舍甜</title></header><body><h1>前後腳到場<br>城城一提熊黛林零舍甜</h1><p>熊黛林及郭富城這對緋聞情侶前晚前後腳往灣仔君悅酒店出席活動，熊黛林在傍晚6時到場，但只逗留了15分鐘便離開，城城就在7時半才到場，兩人似避免同場亮相。問城城知否熊黛林曾到場，他面露甜笑地表示並不知道，之後即轉話題，大談將請網球教練教打網球。</p><p>鍾意樂基兒笑</p><p>早前有報道指張玉珊的纖體公司曾欲找兩位天王嫂包括樂基兒及熊黛林擔任代言人，但因熊開天索價，張玉珊惟有打消念頭，問熊黛林可知此事，她說：「我唔知呀，我只係幫過陳妙瑛，如果係都係想同番陳妙瑛繼續合作。」提到她的身價似比樂基兒還要高時，熊續說：「唔知，不過我好鍾意樂基兒，佢份人好開心，好鍾意見佢笑。」續問她的身價是否較初出道時升價十倍，她表示：「唔講得，係商業秘密。」那麼可認為自己樹大招風，她謂：「我唔係樹，我好瘦。」
</p><p>當陳嘉容冇到</p><p>此外，前晚出席的藝人還有葉翠翠、李司棋、關菊英等。屢傳跟陳嘉容不和的陳沛嘉，被問到可知陳嘉容也在現場時，她表示：「我只見到有李嘉慧同歐陽妙芝。」她還稱被某周刊大字標題指為是非精，令她非常不好受，她說：「我會保留追究責任，因為字眼上我覺得受到傷害。」至於陳嘉容被問到可知陳沛嘉被冠以是非精之稱號，陳嘉容反維護對方說：「佢唔係咁樣，我冇睇個報道，我唔信佢係咁嘅人，唔好咁話佢。」<br> 採訪、攝影：王崇穎</p></body></html>