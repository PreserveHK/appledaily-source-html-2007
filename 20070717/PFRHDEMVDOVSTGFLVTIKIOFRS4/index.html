<html><header><meta charset="utf-8"><title>港女眼中港男：孩子氣不成熟</title></header><body><h1>港女眼中港男：孩子氣不成熟</h1><p>「搵男朋友係難咗，我有啲女性朋友錢又唔係搵唔到，條件都OK，但佢哋發現，好嘅男人通常已經俾人搵咗，唔好嘅又睇唔上眼。」28歲的Sarah準備明年結婚，對象是美籍男友Jonathan；她也曾跟本地男生拍拖，卻認為香港男子多斤斤計較又孩子氣，「做朋友冇所謂，結婚就要諗過。」<br> 從事文職的Sarah年前透過朋友認識在港工作的Jonathan，她認為外國男生行事較獨立、爽快，「有乜嘢都會攞出嚟講」；香港男士卻通常想得太多，又沒有同齡女子的成熟，「小朋友咗啲」。Sarah說，她不少女友雖沒有男朋友，卻不大介意，「建議佢哋去參加Tableforsix之類活動，佢哋都唔想去，話嫁得唔好不如唔嫁。」</p><p>不擔心難找對象</p><p>單身一族的女藝人陳法拉和葉翠翠也異口同聲表示，不擔心將來難找對象。陳法拉說：「香港係一個國際化都巿，唔少優質男士會嚟香港工作，香港女性可以從中留意吓，又可以多啲去外國旅行，講唔定會遇到異地情。」她認為，只要有自信，積極裝備自己，經常以最佳狀態示人，機會自會來臨。港姐出身的葉翠翠也說：「就算男多女少，都唔代表女仔必定嫁得出。𠵱家好多新時代女性寧願做女強人，發展自己嘅事業。」</p></body></html>