<html><header><meta charset="utf-8"><title>投資部落：中煤Go．Goal．Coal！</title></header><body><h1>投資部落：中煤Go．Goal．Coal！</h1><p>中煤能源（1898）回歸內地A股，股價爆升，噚日升2.74%，令到一班有貨喺手嘅網友雀躍萬分。
</p><p>綁好安全帶向上衝</p><p>Ricky168b就話要全力支持中煤：「好股唔怕高追，只怕唔夠貨，上呀。」見到中煤股價係咁升，Ee_wkkac好興奮：「中煤，1898，go．goal．coal！」Vinka就話：「大家又要綁好安全帶，又睇升喇！」<br> Odden亦同意：「佢嘅股價絕對有能力破完可以再破。」<br> Jackielwy認為：「睇嚟煤炭股近排走勢會好過石油股，大家記得要入定貨，call爆佢！」Hellome就話：「有心唔怕遲，1898中煤只會買貴，唔會買錯，兄弟要買好趁早，唔買就走寶喇！」<br> 股海明燈神好開心：「隻中煤已經幫我賺咗4次錢，今次股價唔升到18蚊都唔走！」小花_32亦插口：「希望佢年底可以升到20蚊喇！咁就真係感激不盡。」&#13;</p><p>出埋絕招谷高股價</p><p>不過，Timefateluck就有啲保留：「通常發Ａ股，都係啲公司谷高股價嘅最後一招，用埋之後就再冇藉口升。遲啲內地要抽稅，股價有可能會跌到趴街㗎？」中煤上年12月19日掛牌，上市短短7個月股價累積升幅達2.7倍，認真厲害。<br>  http://www18.discuss.com.hk/viewthread.php?tid=4714166&amp;extra=&amp;page=1 <br> </p><p>報料站</p><p>歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>