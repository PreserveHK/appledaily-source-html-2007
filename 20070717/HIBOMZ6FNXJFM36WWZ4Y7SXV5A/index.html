<html><header><meta charset="utf-8"><title>環球片場：翔子迫光一玩Cosplay<br>藏馬王子冧死人</title></header><body><h1>環球片場：翔子迫光一玩Cosplay<br>藏馬王子冧死人</h1><p>阿Net向來緊貼網上資訊，又點會唔識有「日本Blog之女王」之稱嘅性感女星中川翔子，近年佢經常同動漫界扯上關係，成功為自己製造唔少話題。</p><p>睇到笑晒口</p><p>本身係瘋狂動漫迷兼cosplay迷嘅翔子，早前獲邀為動畫唱主題曲，隻細碟《空色Days》一出就打入Oricon細碟榜三甲位置，證明佢深得唔少秋葉原嘅電車男歡迎。人氣急升嘅佢早前仲為KinKiKids主持嘅節目《新堂本兄弟》擔任嘉賓，呢段片𠵱家YouTube度都有得睇，佢喺入面大晒喺網上拍賣買番嚟嘅動漫珍藏，包括超人面具同一大堆超人公仔。<br> 除此之外，翔子仲趁機會要光一化身經典漫畫《幽遊白書》嘅人物藏馬，估唔到平日以王子形象冧fans嘅光一，手執玫瑰個樣又確實同藏馬有九成相似，難怪𠱁得翔子笑逐顏開。<br> 翔子錄影《新堂本兄弟》<br> 網址： http://www.youtube.com/watch?v=IM4-_GFg7N0 <br> 版主：阿Net<br> 本欄逢周一至五刊出</p></body></html>