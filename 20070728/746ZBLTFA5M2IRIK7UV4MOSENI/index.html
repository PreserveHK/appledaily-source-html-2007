<html><header><meta charset="utf-8"><title>率佳麗蒲老蘭遭抽水<br>張文慈踩港姐「亞姐靚啲」</title></header><body><h1>率佳麗蒲老蘭遭抽水<br>張文慈踩港姐「亞姐靚啲」</h1><p>張文慈前晚帶候選亞姐到蘭桂坊宣傳期間，有外籍男士向佳麗抽水搭膊頭，甚至作出摸胸等猥瑣動作，嚇得佳麗花容失色。另外，出爐港姐張嘉兒被指豬扒，張文慈雖然力撐對方如鄰家小女孩，但就強調亞姐整體質素比較靚，喜歡被人叫亞姐多些，明顯在踩質素欠佳的港姐。</p><p>亞視前晚於中環蘭桂坊一酒吧舉行《2007亞洲小姐競選》索女之夜，由96年亞姐最完美體態得主張文慈，率領華南賽區六位半準決賽佳麗，到處派發亞姐宣傳單張。</p><p>自讚狀態越來越Fit</p><p>張文慈大讚近年亞姐質素越來越高，並自讚狀態越來越fit，若自己在近年參選的話，定可配合亞姐的高質素。記者問她對出爐港姐冠軍張嘉兒被狂轟豬扒有何看法時，她說：「女仔靚唔靚見仁見智，咁樣講人唔係咁好，一個新人未發出光芒，佢畀人感覺似鄰家小女孩，可能大家未發掘佢內在美啫。」<br> 記者問張文慈若再參加選美的話，會參選港姐還是亞姐？她說：「畀我再揀一次都係亞姐，我鍾意俾人叫亞姐多啲，整體嚟講亞姐比較靚，氣質都唔同。」<br> 前晚張文慈與佳麗派發宣傳單張期間，有外籍男士走上前左擁右抱搭着5號溫俊宇和14號陳曙的膊頭影相，甚至拿啤酒問溫俊宇喝不喝酒，另一外籍男士更當着佳麗面前做了一個摸胸的猥瑣動作，令佳麗們十分尷尬。</p><p>「有點驚，他太熱情」</p><p>事後問5號溫俊宇可感害怕？她以普通話說：「有一點點驚，當時他太熱情，他沒跟我說甚麼，我只是告訴他宣傳單張是給女生的。」溫俊宇又指蘭桂坊的人很熱情，她之前雖然沒來過香港，但對蘭桂坊已略有所聞。<br> 另一位被搭膊頭的14號陳曙則說：「對方很熱情，拍照後，他已經自動拿開自己的手，雖然我感到很突然，但是可以理解的。」前晚佳麗中，以現年25歲的12號徐廸年紀最大，問她可覺得自己年紀較輸蝕？她說：「自己一直在讀書，我不覺得年紀輸，年紀變化的同時，味道一樣增加，成熟都是一種味道。」<br> 採訪、攝影：王崇穎</p></body></html>