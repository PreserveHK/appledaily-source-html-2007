<html><header><meta charset="utf-8"><title>私家飯堂：為求金鼓魚嫩滑<br>關楚耀　亂筷狂篤</title></header><body><h1>私家飯堂：為求金鼓魚嫩滑<br>關楚耀　亂筷狂篤</h1><p>24歲的關楚耀（Kelvin）與入廚超過24年的香港專業廚藝學院院長蔡潔儀（Kitty），本來大纜都扯唔埋，但一個有心學，一個愛分享，二人一拍即合蒸金鼓魚，Kelvin問條魚蒸到點先叫熟呀？校長話：「搵隻筷子篤得穿魚身就得囉！」Kelvin即時快手亂篤，「熟嘞！條魚已經死於亂槍之下！」全場激死！一向嚴肅的Kitty都笑到震，廚房滿是笑聲與魚香！<br><br>記者：廖秀娟　<br>攝影：陳陶鈞&#13;</p><p>校長：「不斷學習才進步。」
</p><p>Kitty教授烹飪18年，由最尋常的單親媽媽，不斷進修及學廚，現已成為廚藝學校的校長，學廚、教廚一絲不苟，有時自己都略嫌自己「惡」，但就是嚴謹、認真，才可以「改變命運」。現在連學生都成為大廚、餐廳老闆、飲食節目主持，她仍然不時四圍飛到處學廚，「以為自己識晒，唔去學就唔會做到好菜。」</p><p>Kelvin煮餸天份高</p><p>自言很想學煮兩味的關楚耀，見過吃過Kitty的手藝都讚不絕口，而且看出當中蹺妙，「校長的餸表面睇好簡單，不過佢用咗好多自製的醬料、調味，其他人好難學到！」不過Kelvin似乎對煮菜真有點天份，蔡校長話頭他醒尾，叫他蒸魚蒸8分鐘，Kelvin竟然會自動問：「魚面鋪咗蝦亁，使唔使蒸10分鐘呀？」連校長都覺得他有天份。</p><p>蝦亁欖豉醬蒸金鼓魚</p><p>0hr40min<br> 份量：4人</p><p>材料</p><p>蝦亁1両、金鼓魚1條（約8両）、葱絲/滾油適量<br> <br> 欖豉醬材料：蒜茸豆豉醬2湯匙、欖角2粒、陳皮碎1茶匙</p><p>做法</p><p>1.蝦亁浸透瀝亁。欖豉醬所有材料拌勻備用。<br> <br> 2.金鼓魚起鱗、劏淨，塗上欖豉醬，將蝦亁放上魚面。<br> <br> 3.置蒸鍋中，以大火蒸10分鐘取出。<br> <br> 4.撒上葱絲，淋下適量滾油即成。</p><p>貼士</p><p>金鼓魚細細條好嫩滑，但用來宴客或者稍嫌不夠體面，可用烏頭代替。</p><p>鮮荷葉仁稔酸子薑蒸雞</p><p>0hr45min<br> 份量：4人</p><p>材料</p><p>嘉美雞1/2隻、酸子薑2両、仁稔3粒、鮮荷葉2大塊<br> <br> 醃料：蠔油1湯匙、醬油1茶匙、鹽1/2茶匙、糖1茶匙、麻油/胡椒粉各少許、生粉1湯匙&#13;</p><p>做法</p><p>1.嘉美雞斬件後置盤中，加酸子薑、仁稔，用醃料拌勻醃15分鐘。<br> <br> 2.鮮荷葉汆水過冷河抹亁置蒸籠，將已醃的雞鋪平，以大火蒸15分鐘即成。</p><p>茶樹菇煲雞</p><p>2hr15min<br> 份量：4人</p><p>材料</p><p>嘉美雞1/2隻、亁茶樹菇50克、鹽適量</p><p>做法</p><p>1.亁茶樹菇浸透瀝亁。<br> <br> 2.嘉美雞汆水過冷河置煲中，注入適量清水，加入茶樹菇。<br> <br> 3.待水滾後以中慢火煲2小時，加鹽調味便可。</p><p>貼士</p><p>茶樹菇能抗衰老、降膽固醇，對胃寒、腎虛人士有幫助。</p><p>馬拉盞炒雙菇</p><p>0hr20min<br> 份量：4人</p><p>材料</p><p>金頂側耳菇150克、本菇150克、蒜茸1茶匙、馬拉盞2茶匙　<br> <br> 調味料：蠔油1茶匙、鹽1/4茶匙、糖1/2茶匙、麻油/胡椒粉各少許、生粉1茶匙、水4湯匙</p><p>做法</p><p>雙菇洗淨汆水瀝亁。爆香蒜茸及馬拉盞，加入雙菇以大火炒透，下調味拌勻即成。</p><p>貼士</p><p>任何菇類都要汆水，否則有泥味。</p><p>百厭Kelvin廚房實錄</p><p>在加拿大多倫多跟婆婆生活了兩年，都經過自己炒飯、蒸肉餅、蒸魚的日子，雖然Kelvin是大男孩一個，經常蝦碌，洗爛菇、亂起鱗，但對煮兩味真的有點天份與興趣，見校長三扒兩撥做好幾款美味菜式，一邊認真「偷師」，做幫廚快手快腳、非常醒目，好得校長歡心。</p><p>學員每事問</p><p>Ｑ：點解有時用咗荷葉都唔覺有荷葉味嘅？<br> Ａ：校長話一定要汆水，塊葉先會出味㗎！</p><p>Ｑ：有冇發覺茶樹菇湯一啲油都冇呀？<br> Ａ：因為用咗嘉美雞，完全唔使隔油！</p><p>鳴謝：<br> 香港專業廚藝學院（23360650）　<br> 康和健康農產品郭銘祥（24791900）</p><p>買定料：李純恩　明日同你煮</p><p>大婆牛肉麵</p><p>金錢𦟌3條、牛筋2斤、牛肉1斤、花椒1湯匙、豆瓣醬4湯匙、冰糖2湯匙、黃醬或柱侯醬2湯匙、上海麵1斤<br> <br> 點解用金錢𦟌？因為夠煙韌！一般人做紅燒牛肉都用牛腩，但若想牛肉經過長時間紅燒後，仍食落啖啖肉又有膠質，便不妨選用肉和筋平均分佈的金錢𦟌。</p><p>紅燒圓蹄
</p><p>圓蹄1隻、冰糖2湯匙、薑3片、葱2條
</p><p>冬菇燜笋亁
</p><p>扁尖竹笋亁2両、冬菇3隻（已浸）、蝦米2湯匙、大紅辣椒2隻</p><p>雞頭米糖水</p><p>鮮芡實（街市菜檔有售）、片糖1塊</p></body></html>