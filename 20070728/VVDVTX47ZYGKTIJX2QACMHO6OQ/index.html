<html><header><meta charset="utf-8"><title>散戶連線：<br>網友集體操上IFC搵任總救市</title></header><body><h1>散戶連線：<br>網友集體操上IFC搵任總救市</h1><p>港股星期五俾美股拖累，跌咗600幾點，唔少網友牙痛咁聲，擔心仲會繼續跌。有網友發起嘆埋下午茶，就集體操上中環IFC（國際金融中心二期）──放心，唔係集體跳樓，只係要求辦公室喺頂樓嘅金管局總裁「打大戶」救市。</p><p>望佢出手打大戶</p><p>Boxbox10話：「只要任總肯出嚟，話大笨象滙豐（005）好抵買，咁就得㗎喇！」大隻金和應：「咁不如操埋去政府總部，叫曾特首、唐財爺出嚟，話中移動（941）至少值一張紅底，有買趁手，咁星期一大市實彈起！」<br> 中移動周五收報89.35元，跌2.56%。<br> KeeKeung講笑話：「咁記住食埋KFC（肯德基家鄉雞），再去IFC。」唔通食飽啲，會叫得大聲啲？<br> Thomastiger對後市就一啲都唔擔心：「其實星期五個市並唔係大家諗得咁差，升到咁高，回一回都好正常，明天會更好呀！」C.fung08話：「一日未離場，一日都未認輸。」</p><p>回都好正常</p><p>佢仲改編「白花油王子」顏福偉首飲歌「愛多八十年」為網友打氣，「來簡約地跌多八十年，態度未曾改變，昨日好友在明日輸錢，平凡像我也於身邊。如果世事未再有新意，兩萬五後遇見。」<br>  http://www18.discuss.com.hk/viewthread.php?tid=4846579&amp;extra=page%3D5&amp;page=1 </p><p>報料站</p><p>歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>