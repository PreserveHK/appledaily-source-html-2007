<html><header><meta charset="utf-8"><title>刁鑽牛肩扒要識食</title></header><body><h1>刁鑽牛肩扒要識食</h1><p>早幾日去開九龍城高級超市ChillClub，老闆兼牛肉專家Owen駐場，講開和牛回歸，他說神戶牛扒來價貴到不得了，已經去到唔抵食的地步。<br>Owen話其實識食牛，仲有好多好食又抵食的地方，就如和牛的牛肩扒OysterBlade，就比肉眼、西冷平得多，「呢隻扒剛剛喺牛的肩膊位置，中間有條幼筋，但食時只會覺得有少少啫喱的滑滑口感，完全唔覺有筋的韌；但同時牛味濃啲，和牛的雪花、入口即溶仍然一樣，但價錢只係和牛扒的六、七成。」<br>呢款扒唔係度度有得賣，𠵱家ChillClub做緊特價，趁機試吓啦！<br><br>記者、攝影：廖秀娟<br>特價$78（原價＄88）/100g<br>（即日至7月31日）<br>地址：九龍城侯王道20號地下<br>查詢：27161333</p></body></html>