<html><header><meta charset="utf-8"><title>矢井田瞳生日網爆婚訊</title></header><body><h1>矢井田瞳生日網爆婚訊</h1><p>大阪創作女歌手矢井田瞳透過個人網站宣佈，喺噚日29歲生日嘅大日子，同從事音響行業嘅30歲職員入籍結婚。矢井田話自己同老公雖然冇共事過，不過雙方已經認識咗六年，兩年前開始拍拖。佢嘅所屬事務所亦補充話，矢井田唔係奉子成婚，至於婚禮日期就未定。婚後矢井田仍然會繼續唱歌演出，嚟緊星期四佢就會去仙台舉行演唱會。</p></body></html>