<html><header><meta charset="utf-8"><title>金喜善婚前秘密訪港</title></header><body><h1>金喜善婚前秘密訪港</h1><p>金喜善日前藉母親同未來老爺嘅雜誌訪問，間接宣佈會喺今年10月披嫁衣，同富商男友舉行婚禮。原來金喜善喺未公佈出嫁前，喺本月中曾經秘密來港，為時裝雜誌《MarieClaire》拍攝最新秋冬服裝照。唔少fans睇過相片之後，都覺得攝影師影到佢好凄美。有影迷仲認為今次影雜誌相，可能會喺佢婚前、甚至係息影前最後一份工作㖭。</p></body></html>