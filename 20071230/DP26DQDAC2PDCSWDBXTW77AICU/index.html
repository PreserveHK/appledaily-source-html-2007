<html><header><meta charset="utf-8"><title>賭blog日記：睇唔通買「大」好過 - 牽牛</title></header><body><h1>賭blog日記：睇唔通買「大」好過 - 牽牛</h1><p>31/12/2007.....<br> 天晴</p><p>最新動態</p><p>英超快車，爆冷賽果頻頻，估唔到勝負，入球「大」反而變成另一種出路；事關體力不足，連帶鬥志都提唔起。上周六8場英超，就有6場開「大」，與小弟一同投注熱刺「主勝」嘅蘋果波神，齊齊見證呢場「64」大戰；愛華頓今季之前一場波未失多個4球，結果主場對阿仙奴一個下半場就失足4粒。<br> 熱刺大勝，固然顯示出貝碧托夫嘅超高把握力，既然係咁，羅比堅尼以後唔好再做12碼劊子手啦！不過拉莫斯始終未執就掂個後防，尤其是應付高空波；羅賓遜嗰種出迎失暈法，中後場又跟波唔跟人，對手一有死球，熱刺就好似失梗波咁。<br> 英超元旦日又開戰，曼聯咁樣俾韋斯咸反勝法，明日主場對伯明翰必定一吐烏氣；尤其係伯明翰連「布魯士」效應都冇，注定做出氣袋！<br> 新年新氣象，〈賭blog日記〉將會以另一形式出現，本欄將暫別讀者，先預祝各位大家08齊齊發啦！<br> 牽牛<br> 英超、意甲、西甲、德甲……一星期有百幾場波，想尋寶，勿濫賭！<br>  http://hk.myblog.yahoo.com/footballexperts/ <br> 逢周一至五見報</p></body></html>