<html><header><meta charset="utf-8"><title>張文慈雀后贏開巷</title></header><body><h1>張文慈雀后贏開巷</h1><p>亞視為宣傳新處境喜劇《十六不搭喜趣來》，昨日在大埔亞視總台舉行麻雀王大賽，讓參賽觀眾及出席的藝員竹戰一番，爭奪麻雀王寶座，得獎者奪得現金獎一萬元。<br> 出戰藝員包括張文慈（Pinky）、麥家琪、戚黛黛及陳少霞等，但大部份參賽藝人均不敵觀眾參賽者。張文慈表示，她往常也會麻雀耍樂，兼且贏多輸少，她說：「我多數都係打衞生麻雀，但係試過由2,500蚊籌碼，贏咗萬幾蚊，當時個個都唔畀我走，打咗24個鐘，最後都係我一個贏三個。」<br> 榮升媽咪的麥家琪，現在花大部份時間湊仔，不論開工或打麻雀的時間也大減，她說：「我開工時間唔會太頻密，就算自己唔得閒，媽咪都會幫手湊。」<br> 採訪：張俊銘<br> 攝影：仇志德</p></body></html>