<html><header><meta charset="utf-8"><title>掃越多越平　搵齊兄弟買5件四折</title></header><body><h1>掃越多越平　搵齊兄弟買5件四折</h1><p>仲有兩日就08年，年尾時間特別熱鬧，成班朋友仔柴娃娃行街Shopping係必然節目。今回掃貨目標的確係要搵兄弟幫手，人越多越着數。滑板潮舖852年尾開倉，大玩買得多平得多的口號，所有Tee、帽及褲任配任搭，1件八折、3件七折、5件四折。朋友唔夠多？2人同行可以掃Knowledge外套，單拖亦有美國新紮品牌CreativeRecreation鞋帶走。新年前掃貨最後一擊，買新衫新鞋過新年，送舊迎新，老套啲都要啦！<br><br>記者：許維雅<br>攝影：陳盛臣<br>Model：麥子樂</p><p>買5件4折
</p><p>（後排左起）Haze黑色圖案PrintTee<br> 原價：$360　買5件價：$144<br> <br> HAZE白色LinestarTee<br> 原價：$360　買5件價：$144<br> <br> DVS白色HAMA日本公仔PrintTee<br> 原價：$280　買5件價：$112<br> <br> HEXANTISTYLE紅色PrintTee<br> 原價：$480　買5件價：$192<br> <br> LAKAI杏色橫間Tee<br> 原價：$240　買5件價：$96<br> <br> DVSBrooklynBanksHUF5黑灰色波鞋<br> 原價：$480　買5件價：$192</p><p>唔使$100買美國板鞋</p><p>於滑板界一向有番咁上下地位的板仔舖8Five2，一向以美國品牌入口貨為主，折價一向咬得實。今次年尾開倉大清貨，忍痛割價都要花臣多。買所有Tee、Cap同褲，都1件八折、3件七折、5件四折。任你買邊幾件點買法，都要逼你一係買得多，一係朋友多。全部Tee都係美國板牌入口貨，款式的確比本地品牌好，圖案更有心思。Haze更係美國生產，想唔搶手都幾難。最抵，首選當然係LAKAI，二百鬆少少的價錢，四折後，$100都唔使。其次HAZE、Knowledge同IN4MATION都係受歡迎品牌，有5個朋友齊齊掃，全部都係百幾蚊左右。</p><p>買3件七折<br></p><p>VANS×Thrasher黑白色monogram圖案Tee<br> 原價：$320　買3件價：$224<br> <br> 852紅白色LorryCap<br> 原價：$180　買3件價：$126</p><p>2人同行二折買外套</p><p>唔夠人，又掃唔到咁多貨，只好轉移目標。今次開倉，另一推介必掃的係Knowledge外套，迷彩暗紋風褸低調有型，質料厚身，男仔要應付香港所謂的冬天，已經十分夠暖。買兩件只需要$299，即$150一件，係原價二折左右，十分抵着。其次LAKAI同DVS板鞋，都有兩對$550的優惠。2人同行1人價錢點只機票至有，叫多一個朋友行街，想掃平貨，就話咁易啦。<br> <br> Knowledge墨綠色Zip-up外套<br> 原價：$720　開倉價：$299/2件</p><p>$99對美國波鞋
</p><p>自問係天煞孤星，冇朋友，又想買對新鞋過新年，一樣有開倉貨。visvim舊款、NikeAirTrainer、蛇皮DunkLow及VANS美國版板鞋，都有不同折價。而最瘋狂係美國新紮品牌CreativeRecreation，不少嬉哈巨星都係粉絲，一律減至$99。加埋DVS懶佬鞋都賣$99，想買唔到新鞋都幾難。<br> <br> DVS白色懶佬鞋<br> 原價：$399　開倉價：$99</p><p>查詢：8FIVE2（25739872）<br> 銅鑼灣謝斐道506-508號聯誠商業中心2樓3室　<br> 減價日期：即日起至08年1月3日<br> 開店時間：上午1時至下午10時</p></body></html>