<html><header><meta charset="utf-8"><title>喂，開倉喇！：$798PDA手機</title></header><body><h1>喂，開倉喇！：$798PDA手機</h1><p>衫褲鞋襪有開倉其實手機、MP3、PMP都有開倉，幾百元就有一部PDA手機，手提DVD可以好似TabletPC般扭芒，還可以睇電視，係咪要去睇一睇呢？</p><p>AskN1-PDA手機
</p><p>PDA手機動輒要三千多元，AskN1-PDA是部SmartPhone，外形勁似諾記的N80，2.8吋輕觸式顯示屏，以中文手寫輸入。內置130萬像素鏡頭，又可直接播放MP3和MP4，亦有錄音功能，不過，用很少人用的T-Flash卡。</p><p>JFF4GMP4<br></p><p>雖然外形激似iPod，但你點都唔會攞嚟同iPod比較。Size細過張信用卡，支援MP1、MP2、MP3、WMA、WMV、ASF、WAV等音樂格式，FM收音機最多可設定40個頻道，$499就有4GB，價錢幾吸引。<br> </p><p>AVLink9.2"PDVD　
</p><p>手提DVD的LCD螢幕都可自由轉動，16:9顯示比例的9.2吋螢幕，備有內置立體聲喇叭，最特別是其螢幕可作左右180度轉動，同時可直接將螢幕前後反過來，即可自行調校360度全方位的顯示角度。機身已內置電視接收功能，可直接用來睇電視，有一個獨立的USB介面及SD/MS/MMC讀卡機，支援USB儲存裝置和記憶卡，用於睇相及MPEG4影片之用。
</p><p>記者：馬靜兒<br> <br> 開倉日期：即日至3月31日　<br> 豐旭貿易（31884362）</p></body></html>