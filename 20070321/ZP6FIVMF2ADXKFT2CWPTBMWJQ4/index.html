<html><header><meta charset="utf-8"><title>女人玩機：辦公室送花？<br>舊橋𠵱家興遙控鑽石</title></header><body><h1>女人玩機：辦公室送花？<br>舊橋𠵱家興遙控鑽石</h1><p>最近辦公室女孩子興起一種暗地裏「鬥威」的玩意，就是鬥收禮物。<br>A君男朋友送花，B君男朋友連送三紮花，C君男朋友送個4磅重蛋糕，最後竟有專人送鑽石上門，威到盡。找專人送鑽石上門喎，一定是公子哥兒喇，細問之下，原來鑽石都是網上訂購、網上付款、跟着專人送貨。&#13;</p><p>男士們可能不明白女孩子為何這樣「鬥」。嗱，放工之後送禮物不是不好，但一定無全公司望着你收咁感動囉。OL在公司收禮物，是要Reception的女孩說給全公司知，你的男友有幾錫你；放工後收禮物，男友儍仔咁攞住啲花企響街，無人見到，雖然開心，但無得威嘛。<br> 有人話香港女難追，其實不知幾易𠱁，送吓禮物送吓花已經好開心，呢種網上即買即送就啱晒，Creditcard付款，街都唔使出。<br> 好似同事Amy收到的JUSCO蛋糕又靚又好味，加埋個名和Gift卡，不說的話，仲以為男友咁細心，親身跑來跑去安排一切，當然，最有型一定是專人送鑽飾上公司，真的威震全場。男士們，快啲學嘢，先做先威呀。</p><p>文：林愛雯
</p></body></html>