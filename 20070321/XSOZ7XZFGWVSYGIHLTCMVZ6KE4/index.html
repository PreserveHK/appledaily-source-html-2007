<html><header><meta charset="utf-8"><title>楊怡纖腰扭跌肥秦煌　不敵向海嵐</title></header><body><h1>楊怡纖腰扭跌肥秦煌　不敵向海嵐</h1><p>無綫劇集《布衣神相》將安排在無綫收費劇集台播出，昨日一班演員除了林文龍以便裝出席外，林峯、楊怡、駱應鈞、向海嵐、胡定欣、郭政鴻和秦煌均以古裝打扮在將軍澳新都城宣傳。<br> 一班演員齊齊玩遊戲娛賓，並分開兩組用一條大麻繩圍着腰部鬥快拉跌對方，第一組是楊怡鬥秦煌，結果楊怡突擊成功出人意表地拉跌重200磅的秦煌，之後楊怡與向海嵐對壘，但拉得跌秦煌的楊怡卻又敵不過向海嵐，被向海嵐拉跌。</p><p>着便裝成公敵</p><p>林文龍以便裝出席，成為眾人公敵，他解釋說：「因為我頭先傾緊嘢，唔夠時間，監製都知，都好體諒我。」林文龍表示稍後會跟太太郭可盈、曹永廉及其女朋友姜依蘭一起去日本旅行，他說：「係一年一度，今次去日本真係好啱時間，因為我聽朋友講話日本櫻花開遲咗兩個禮拜，所以去到就係櫻花開得最靚嘅時候。」<br> 採訪、攝影：楊潔雯&#13;</p></body></html>