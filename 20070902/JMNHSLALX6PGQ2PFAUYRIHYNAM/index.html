<html><header><meta charset="utf-8"><title>老細係樂迷BandTee<br>全部半價</title></header><body><h1>老細係樂迷BandTee<br>全部半價</h1><p>日本人玩古着古到出神入化，醞釀多年終於引爆扮Vintage的洗水熱潮。至於真正尋寶Feel的古着風，喺日本又再翻煲，潮流雜誌稱此為「古着的黎明期」。可惜香港的古着熱潮早已隨風消散，碩果僅存的純正古着店已經不多。近日連一向專賣古着的Woodland也加入新淨潮物發售，對古着店來說是一打擊，對潮人來說則是喜訊，事關Woodland把全部BandTee作半價發售，大部份$100件，連一手別注版Levi's都玩半價！<br>記者：葉雪芯<br>攝影：陳陶鈞<br>Model：Gigi、Mixson@puremodel</p><p>全港最齊RollingStones減!
</p><p>Woodland靠賣BandTee起家，原來老闆Ringo是PunkRock死硬派樂迷，所以在世界各地搜集不同樂隊的BandTee，其中搖滾老鬼RollingStones的Tee款最多最齊，日本版、美版、Crossover版都有。今次開倉亦有大量的RollingStonesTee，除此之外，當然唔少得其他叱咤一時的外國Band如TheBeatles、U2等。家陣又係半價益樂迷，唔買真係蝕！</p><p>Levi'sTee半價別注牛半價</p><p>Woodland最近開始做埋全新潮物生意。有這個轉變，老闆Ringo說：「我發現香港同日本的古着市場好唔同。日本人對古着有種態度，搵到他們要的衣服，新舊不重要，就算爛都無所謂。但香港人始終唔太鍾意着人哋舊衫，所以決定做埋一手市場。」新貨上場，即刻搵來一批RedTabLevi's打頭陣，除了有501、606等牛仔褲外，而男裝恤衫同Tee就更平，最低二七折。</p><p>adidas袋半價引你買</p><p>新舊衫都引唔到你的話，不如換個袋。同場有一手adidas布袋和漆皮保齡球袋，用來做書包開學用或者去街襯衫亦不錯。另外，女裝方面，亦有今夏大熱的FakePrint背心，女仔可以趁夏天尾盡Show靚膊。</p><p>查詢：Woodland（25723789）<br> 地址：銅鑼灣駱克道533號2樓<br> 開倉日期：即日起至9月9日<br> 時間：1pm-10pm</p></body></html>