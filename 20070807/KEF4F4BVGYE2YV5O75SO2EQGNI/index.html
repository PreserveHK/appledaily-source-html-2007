<html><header><meta charset="utf-8"><title>雷頌德6磅兒叫雷鳴</title></header><body><h1>雷頌德6磅兒叫雷鳴</h1><p>雷頌德（Mark）太太梁家玉前日在半山港安醫院剖腹產下6磅多兒子，初為人父的阿Mark由前日開始，兩天未離開醫院照顧妻兒。阿Mark向來敬重父親雷鳴，所以故意為兒子取名雷鳴，爺孫名字一樣，並寓意兒子一鳴驚人。</p><p>「似爸又似媽」</p><p>昨午阿Mark的同母異父弟弟李漢文（Jerry）到醫院探望BB，他說：「BB好健康，個樣似爸爸又似媽媽㗎。」阿Mark所屬的金牌唱片老闆黃柏高（Paco）則在電話中說：「阿Mark做老竇梗係有通知我，佢梗係好開心啦，佢呢幾日喺醫院都好忙，我過兩日會去睇BB。」Paco謂阿Mark計劃好在太太產子前先完成好手頭工作才請假。<br> 至於阿Mark好友古巨基、方力申及側田昨日均表示已收到老友報喜，眾人打算待安排好便到醫院探BB，側田說：「我噚日喺廣州做騷，都好心急打電話去問佢生咗未，阿Mark話BB好cute，我好心急快啲去探佢呀。」<br> 採訪：卓美娟、蔡如玉<br> 攝影：卓美娟</p></body></html>