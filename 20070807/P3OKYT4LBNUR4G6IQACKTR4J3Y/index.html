<html><header><meta charset="utf-8"><title>MVFree：SS501型仔攻日本</title></header><body><h1>MVFree：SS501型仔攻日本</h1><p>韓國五人男子組合SS501上星期喺日本推出首張細碟《Kokoro》，首日就上咗Oricon單日細碟榜第5名，個MV𠵱家喺YouTube度有得睇。阿Net覺得首歌冇佢哋嘅韓文歌咁有power，MV仲只硬銷佢哋嘅靚仔樣同舞功。不過SS501前日喺橫濱開迷你個唱，竟然吸引咗過千女fans到場，佢哋仲逐一同歌迷握手㖭！咁識冧女，睇嚟尊尼事務所旗下班偶像組合都要小心啲囉！<br> 網址： http://www.youtube.com/watch?v=LbdN8lNWSug </p></body></html>