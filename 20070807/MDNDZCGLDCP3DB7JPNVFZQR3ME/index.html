<html><header><meta charset="utf-8"><title>求驗客手記：一山藏二虎黑帝艾朗素冇偈傾 - 求驗客</title></header><body><h1>求驗客手記：一山藏二虎黑帝艾朗素冇偈傾 - 求驗客</h1><p>幾時都話一山不能藏二虎，好似兩屆F1冠軍艾朗素今屆空降麥拿侖車隊，點知殺出個黑帝咸姆頓，家陣佢呢位隊友喺車手積分榜領先，眼看呢位後起之秀人氣過晒自己，喺匈牙利站已經籠裏雞作反，搞到車隊被罰冇得攞分，而咸姆頓勝出匈牙利站後，仲話同艾朗素已經冇偈傾，呢個「銀箭」新組合隨時拆夥！</p></body></html>