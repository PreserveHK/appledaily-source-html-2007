<html><header><meta charset="utf-8"><title>投資部落：港股設停板制？咪制！</title></header><body><h1>投資部落：港股設停板制？咪制！</h1><p>噚日港股受美市拖累，急跌601點，abc889900居然話：「美國同中國都有跌停板，港股就冇，強烈要求港股設跌停板機制，保障投資者利益，減少大市急跌衝擊。」<br> 不過，呢個提議惹嚟其他網友群起反對，蠢散一名話：「咁仲衰，加劇市場恐慌氣氛。」Se200611話：「只會令人更加恐慌，跌得仲勁。」</p><p>郁吓就停冇得放</p><p>Bignose1978認為：「日日跌10%就停板，你想放都冇機會畀你放，到時啲股票只會跌到渣都冇。」<br> C71就話：「通常呢啲停板機制係有咩大事嗰陣，一開市就跌停，根本連放貨嘅機會都冇。」<br> Kinglwk好同意：「跌停板好易咋，開市唔使3分鐘就停咗，第2日又係咁，第3日又係，直到唔會跌停板為止，到時股價可能比你想賣嘅價少咗一半喇！」</p><p>諸多限制搵你炒</p><p>網友我叫豬豬就指：「大陸股跌10%就停，香港恒指跌極都唔過10%喇！好多股每日都只係3至5%上落，基本上跌停板對細價股先有用，如果定5%，股價上落會好細，冇咩好玩！有跌停板就自然有漲停板，只會搞到越嚟越多限制，炒股少咗好多樂趣。」<br>  http://www18.discuss.com.hk/viewthread.php?tid=4934015&amp;extra=page%3D9&amp;page=1 </p><p>報料站</p><p>歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>