<html><header><meta charset="utf-8"><title>馮仁昭四圍超：楊婉儀陪乖女瞓醫院 - 馮仁昭</title></header><body><h1>馮仁昭四圍超：楊婉儀陪乖女瞓醫院 - 馮仁昭</h1><p>楊婉儀兩歲幾嘅大女因腸胃炎入住港安醫院，噚日一點幾，見楊婉儀一個人離開，佢話：「個女入咗院幾日，我喺度留院陪佢瞓，𠵱家返屋企睇吓個細仔，老公喺度陪個女先，我聽日仲要開工呀。」楊婉儀話個女已經好番好多，佢返屋企換咗套衫，四點幾再返到醫院陪女。</p></body></html>