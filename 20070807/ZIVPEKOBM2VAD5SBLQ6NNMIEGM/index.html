<html><header><meta charset="utf-8"><title>數碼達人：大隻佬掃倉<br>日牌AMP$3,000有找</title></header><body><h1>數碼達人：大隻佬掃倉<br>日牌AMP$3,000有找</h1><p>發燒級音響一直係閒人勿近嘅高檔玩意，簡單啲講：唔肯花錢咪使諗！搞大型開倉，更屬十年難得，今次終於有機會！日本名廠ACCUPHASE、LUXMAN，以至被入門發燒友奉為神明嘅ONKYO，通通有特價陳列品或全新貨品，最平擴音機更低至$3,000。由𠵱家到8月15日，大家就可以帶埋彈藥嚟掃貨，但記得搵個大隻佬陪你，成50磅一部AMP，點抬呀?!<br><br>記者：陳國輝<br>攝影：陳偉強<br>Model：Lo&#13;</p><p>SACD播放器最平$3,300<br>TEACDV-15</p><p>原價：$9,990<br> 陳列特價：$3,300<br> <br> 可讀取DVD、VCD、CD、MP3、DVD-R、DVD-RW、CD-RW、SACD及DVD-Audio格式，機背更對應數碼DVI-D端子，整體機械構造裝載了兼具拷貝、保護數位內容訊號（HDCP）等特徵。</p><p>LUXMANDU-7</p><p>原價：$29,900<br> 陳列特價：$13,800<br> <br> 比DU-10低一級嘅型號，具備金或銀色面板選擇，功能相對DU-10簡單，視頻為108MHz/12bit，但機背嘅XLR接口只提供兩聲道輸出，不設HDMI及電腦USB接口，擴充性低。</p><p>LUXMANDU-10</p><p>原價：$48,000<br> 陳列特價：$28,800<br> <br> 兼容性高，對應SACD、DVD-Video、DVD-Audio、AudioCD、CD-R、CD-RW，影像部份採用Pioneer高級機種為藍本，而聲音、電源線路及解碼部份則由LUXMAN自家一手包辦。</p><p>Sales力薦心頭好<br>阿權：入門至抵玩</p><p>「安橋AMP呢排大Hit，尤其係嗰部SR605特別好賣，𠵱家周街都冇乜貨；至於呢款P-501及M-501嘅組合式AMP，無論價錢、原產地（日本製造）都比較難搵，加上佢行100W×2，好轟得，當入門級啱晒！」</p><p>阿文：中級全新機</p><p>「呢間日本廠嘅AMP通常過萬蚊至有交易，雖被列為自家品牌嘅入門擴音機，但對其他牌子就屬中檔貨，功率行100W×2，略嫌得一組XLR平衡輸入未必夠，但半價兼全新機，絕對超值。」</p><p>阿祥：難得嘅設計</p><p>「被視為LUXMAN嘅高檔次膽機器材，大部啲嘅CL-88屬於前級，最難得係設計上非常特別，同一般膽機有好大出入；而MQ-88屬後級，具立體聲效果，但仍然保留傳統膽機嘅音色，80hm輸出為40W×2，60hm輸出50W×2。」
</p><p>其他靚AMP特搜<br>CREEKA50iR</p><p>原價：$8,500<br> 陳列特價：$4,980<br> <br> 來自英國嘅CREEK，呢一款身形超輕巧，重量只有6kg，兼總體積為430×65×250mm，最適合擺喺房仔慢慢嗒真啲。採用兩聲道同時工作，80hm輸出功率可達50W×2。</p><p>ACCUPHASEE-530</p><p>原價：$48,800<br> 陳列特價：$27,800<br> <br> 屬純A類音響，備有低失真音色，機身採用揭開式面板，係金嗓子器材嘅新設計，充滿時代感。面板上嘅指針，亦俾玩家感受到兩聲道器材獨有嘅傳統感覺，機背設有兩條擴充槽，可擴充機能。</p><p>靚聲音箱$1,099起<br>JMLabChorus706S</p><p>原價：$3,630<br> 陳列特價：$1,099<br> <br> 該系列為法國品牌，由於體積細小，尺寸只有370×220×250mm，加上重量僅6.8kg，擺係書枱作為一部微型組合喇叭，當然適合不過啦！</p><p>KEFQ3</p><p>原價：$4,980<br> 陳列特價：$2,880<br> <br> 屬於Uni-Q中價級座地型號，音質表現唔錯，雖然係中置喇叭，但仍設有Bi-Wire插座。用料據講可擴闊聆聽區域，令「皇帝位」不再局限於兩個喇叭嘅中間位置。</p><p>開倉資料</p><p>日期：即日起至8月15日<br> 時間：11:00am-9:00pm<br> 地址：旺角西洋菜街51號友誠商業中心13樓（阿二無線電）<br> 查詢：23936381</p></body></html>