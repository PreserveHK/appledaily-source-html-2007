<html><header><meta charset="utf-8"><title>窩輪搏擊：大市交投旺追港交所輪 - 俊樺</title></header><body><h1>窩輪搏擊：大市交投旺追港交所輪 - 俊樺</h1><p>花旗嗰邊公佈咗CPI，炒友話通脹壓力細咗，聯儲局加息機會低咗，跟住股市就炒咗上嚟。通脹係咪冇威脅，聯儲局係咪唔會加息，可能連伯南克都係估估吓，不過唔緊要，只要啲錢繼續湧入股市，就算係壞消息都可以當好消息炒。<br> 港股創咗收市新高，恒指第1次企喺21000樓上收市，「六行三保」突然掃上，睇個勢唔似虛火，似係大戶部署咗嘅一着，係破關大炒嘅一着，如果今次炒得有上年一半咁癲都不得了。<br> 如果六行三保呢幾日繼續升番上去，會升破啲好重要嘅阻力位，咁樣輪流炒佢哋嘅C輪，都唔怕寂寞，大家睇吓上禮拜五六行三保C輪嘅成交就知道後市會點。&#13;</p><p>港交所C輪7556：如果大家穩陣啲，想等個市明朗啲先追貨，可以諗吓港交所C輪7556。市場上有一隻股票只睇大市成交就掂，就係港交所（388），呢幾日成交係咁升，港交所唔經唔覺已升到94.90元，破100元應該唔使好耐，破位睇108元，7556上日收15.8仙，槓桿率6倍（有效4.5倍），正股升上108元，隻輪應該喺26仙樓上，正股跌穿90元止蝕。</p></body></html>