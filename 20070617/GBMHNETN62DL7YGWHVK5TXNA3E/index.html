<html><header><meta charset="utf-8"><title>爸爸，風雨中始終有你<br>太太癌病離世　我會與囝囝做一世朋友</title></header><body><h1>爸爸，風雨中始終有你<br>太太癌病離世　我會與囝囝做一世朋友</h1><p>做個好爸爸，原來很難。難在人生無常，快樂父子，並非必然。好爸爸要努力掙錢，養妻活兒；就算安份守己，好爸爸也要承受忽然逆境的考驗，讓兒女在風雨中得到護蔭，快高長大。今日父親節，我們遇上四位好爸爸。一個肩負起亡妻的職責撫養孩子，一個無怨無悔養育患病的骨肉，一個與愛兒肝膽相照；還有一個，昏迷在病房裏，等待黎明，等待出院後，聽聽出世不久的女兒叫他一聲「爸爸」。　記者：張嘉雯、蔡元貴、關英傑、羅日昇</p><p>有一些人，想盡辦法也留不住。五年前，蘇偉文的太太患癌，四個月不到便走了，他一個人帶着兒子，學習「埋太太團堆」，本身是中文大學財務系副教授的他，跑去念法律課程，只為跟兒子一起做功課，又推卻所有晚上飯局，留時間鑽研兒子至愛的Keroro。所有空閒時間，蘇偉文都分給兒子，因為心底裏，他知道孩子終有一天會飛走，擁有自己的天空。他最大的心願，是跟兒子做一輩子朋友，十年後一起念大學。</p><p>10年後一起讀大學</p><p>蘇偉文是中文大學工商管理學院副院長，電腦屏幕一大片青綠，桌面牆紙就是出自8歲兒子手筆的軍曹Keroro。辦公室混亂，沙發半邊是文件，桌上地下都是紙張，細心看，卻會發現一些小玩意，像Tamama鐘、扭蛋、湯馬士火車頭，還有一個大紙袋，放着一盒盒用花紙包好的禮物，蘇偉文說是給兒子的"surprise"（驚喜）。<br> 太太02年癌病離世，蘇偉文湊仔雞手鴨腳，教仔只懂用強，試過打兒子「patpat」，結果孩子只記得痛，不記得教誨；又試過兩仔爺鬥氣，蘇偉文不讓兒子食飯，整晚「你唔睬我，我唔睬你」。<br> 為多了解孩子，他一有時間就去接放學，跟太太團交換情報，夜晚盡量不去「無謂」的活動，「其實講真，咁多個飯局，真係多你一個唔多，少你一個唔少。」留在家裏的時間，他跟兒子追看了150多集Keroro，然後一起沖涼，互笑對方有肚腩，這位副院長還跑去念為期三年的法律課程，為的是做兒子的榜樣，可以大家一起做功課；臨睡前，他還會到訪兒子的「太空基地」，一起打怪獸。<br> 「放假冇乜話去邊㗎，𠵱家啲細路仔好忙，佢學緊游水，又做童軍。」去年兒子去夏令營，一去數天，小男子漢沒流一滴眼淚，「佢同我講，有啲9歲、10歲嘅男仔都喊，佢自己就唔驚，我當放假囉，唔使理佢，好喇，甩難。」<br> 蘇偉文口裏說得瀟灑，問他擔心孩子有天離開自己嗎？「過兩年，佢就閂埋門MSN啦，到18歲，肯同你食餐飯算係咁，唔係驚唔驚，咪同佢一齊MSN囉。」兒子今年8歲，他42歲，他已經作好部署，十年後兩人一起讀大學，「到時我唔做嘢陪佢，我會讀啲自己興趣嘅嘢，一齊喺canteen食lunch，做佢朋友。」</p><p>8歲仔「暗戀」女同學</p><p>最近兒子跟他透露有「意中人」，「佢話佢嗰日冇飲果汁，畀咗個女同學飲，因為覺得人哋好可愛，好鍾意佢，個女同學踢波仲會坐佢旁邊，想搵人做女朋友。」夢中情人家住九龍城，蘇偉文鼓勵囝囝打電話給對方，請小女生到他們家玩，「咁你有冇問佢有冇鍾意你呀？」「冇呀，佢覺得我好煩。」<br> 兒子想交女朋友了，太太離世的哀傷，他是否已放得下？蘇偉文瞬間收起笑臉，把視線移向電腦屏幕，「過咗啦，已經比好多人好彩，我𠵱家淨係希望個仔健健康康，唔好做壞事。」</p></body></html>