<html><header><meta charset="utf-8"><title>鍾楚義買物業心得　孤獨時做最佳決定</title></header><body><h1>鍾楚義買物業心得　孤獨時做最佳決定</h1><p>資本策略（497）主席鍾楚義投資物業眼光獨到，資本策略05年夥拍雷曼兄弟以7.8億元買入觀塘保華企業中心，今年3月以11.5億元售出，1年多升值47%。他的投資心得是：「任何投資都要睇明日嘅價值，當然要有經驗、勇氣同眼光，最好嘅投資決定往往喺孤獨嘅時候作出。」<br></p><p>近年，不少人專注炒賣股票，物業投資已不復當年盛勢。鍾楚義認同股票投資流通快、買賣成本低，對一般投資者來說較易賺錢，但他始終認為，買樓投資仍然是賺大錢最佳方法。「好少投資者會借七成孖展炒股票，投資物業就唔同，可以借錢做大啲，100蚊嘅投資，只需畀30蚊，借70元，當樓價升30%到130蚊，回報已經有1倍，就算樓價下跌，都唔使擔心俾銀行追孖展，甚至斬倉。」</p><p>啱時機──贏錢關鍵</p><p>若投資者手執水晶球，當然可以掌握最好時機，買入最有升值潛力項目，可惜我們都沒有水晶球。鍾楚義說，很多人都明白人棄我取的道理，但當機會來臨時，往往是一般人卻步的時候，「沙士時好多人唔敢買樓，其實冇人爭、樓價低時，就係吸納優質物業嘅時機。」所以最佳決定往往是最孤獨時作出。他提出3個把握時機的要訣。</p><p>1.計算資金回報</p><p>物業投資永恒道理就是計算借貸成本、租金回報。鍾楚義說，84年時，物業投資回報有約9至10厘，相對當時銀行利率只有3厘，就是強烈的投資訊號。
</p><p>2.災難中清醒一分鐘</p><p>很多災難事件觸發物業價格大跌，如美國911恐怖襲擊，即使感到悲哀，但投資者亦要短暫清醒，因為很多吸引的投資機會就在這時出現。</p><p>3.掌握市場氣氛</p><p>掌握市場氣氛對短線投資尤其重要，樓市沙士後反彈，但03至04年升幅只有30%，不少人見好即沽貨，其實升浪才剛開始，精明的投資者在升勢確認的同時搶先入市，等待尾隨者將升浪推高。實際上樓市在05年才真正展開升浪，樓價較沙士升達1倍，亦印證「寧買當頭起」的傳統智慧。</p><p>好地點──永不過時</p><p>鍾楚義認為，年輕一代置業心態與從前有別，很多時以生活品味行先，注重物業配套，不太重視物業位置及保值能力，「所以𠵱家嘅樓盤廣告，睇完都唔知個樓盤喺邊度。」他自言是「老一派」，買樓投資最重要仍然是地點，「就好似買法拉利咁，當有新款推出嘅時候，𠵱家流行嗰隻款就唔值錢。我話最好係買個法拉利標誌，放喺架架車度都值錢。就好似買樓，惟有地點先至係唔會改變嘅優勢，所以老土啲講，物業投資一定要有好地點，能夠保值先至最實際。」要揀到合適地點，亦有兩個要訣。</p><p>用回報平衡風險</p><p>「以前銅鑼灣羅素街商舖都係魚檔、豬肉檔，賣200萬都冇人要，𠵱家根本買唔到，所以投資除咗睇租金回報，仲要睇升值潛力。」鍾楚義說，無論買股或買樓，都是買明日的價值，但並非每個地區都適合「人棄我取」，投資者除了要掌握地區的未來發展，亦要平衡風險。<br> 資本策略05年夥拍雷曼兄弟買入觀塘保華企業中心，今年3月售出，1年多升值47%，「一般人對觀塘區嘅印象改觀咗，嗰區正喺度升格緊，05年時租金回報6厘，下跌空間有限，但上升空間可觀，呢個當然係值得博嘅投資。」&#13;</p><p>從用家角度出發
</p><p>鍾楚義認為，投資者作決定時不能一味貪平，而最能掌握市場情況的往往是用家，「炒舖最叻嘅係做零售嘅人，佢哋最清楚做零售需要乜嘢舖位，買舖係買舖面，唔係深度，轉角舖位煞食因為有兩個舖面，佢哋亦最清楚零售業可以負擔幾多租金。」
</p></body></html>