<html><header><meta charset="utf-8"><title>網畀你睇：亨利變咗心？</title></header><body><h1>網畀你睇：亨利變咗心？</h1><p>亨利最終意願係國際米蘭？為咗滿足一啲鍾意探聽球星私生活嘅朋友，今期球迷版就為大家介紹條片，睇吓亨利個趣怪樣，片中佢自爆同伊巴謙莫域係「老死」，仲話自己好「鍾意」國米㖭，唔通……亨利真係有離心？<br> 中國一個電視節目，請咗阿仙奴球星亨利上去打《WinningEleven》，單挑主持人；亨利二話不說揀咗意甲國際米蘭，還公開表達「愛意」，而主持就揀用阿仙奴。一向俾人覺得甚囂嘅亨利，開賽不久因處於下風，竟抵賴話加速掣失靈，惹笑非常。<br> 稍後，亨利就用伊巴謙莫域入波，就即時自爆與「伊巴」其實好「老友」，言下之意，係咪對國米已經一往情深呢？打完呢鋪機，亨利亦貫徹其抵死本色，仲木無表情咁同主持講：「使唔使我畀個波你呀？」<br> 如果想睇亨利打機個趣怪樣，快啲上網click一click！<br> 片名：《Henryplayingwinningeleven!》<br> 網址： http://www.youtube.com/watch?v=1NkXgvcVja4 <br> 片長：約6分鐘<br> 瀏覽人次：18,290（截至16/06）</p><p>提提你：回味無窮</p><p>漫長的英超賽季結束，儘管阿仙奴四大皆空，死硬球迷固然不離不棄，惟想重溫今季愛隊的賽事，不妨帶隻06/07球季精華回家，慢慢欣賞，而這隻DVD亦於較早前登陸了香港的HMV，球迷毋須再捱昂貴運費。<br> 06/07球季阿仙奴賽事回顧DVD<br> HMV各分店有售<br> 售價：$269</p></body></html>