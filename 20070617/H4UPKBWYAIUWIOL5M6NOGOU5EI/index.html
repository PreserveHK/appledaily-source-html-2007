<html><header><meta charset="utf-8"><title>父親節最慳大餐：<br>TOP1：$98叮叮佛跳牆<br>唔捨得仔女俾人掠？<br></title></header><body><h1>父親節最慳大餐：<br>TOP1：$98叮叮佛跳牆<br>唔捨得仔女俾人掠？<br></h1><p>父親節消費，一定要醒目，亂食一通，四五千蚊埋單，掠到一頸血，老竇一定替兒女心痛，不如試吓自己整餐畀爹哋歎。𠵱家啲叮叮美食月鮑參翅肚，仲有啲親切嘅住家菜Feel，絕對呃得吓人，而且價錢實惠，慳番啲錢仲可以買多件禮物畀爹哋㖭！<br><br>記者：區佩嫦　<br>攝影：伍慶泉　<br>Model：Raymond（TheGroup）、Irina&amp;Charlie（PureModel）</p><p>TOP1$98</p><p>TOP2$68<br></p><p>紅燒竹笙雞鮑翅<br> 魚翅大箸夾得起</p><p>TOP3$68</p><p>瑤柱花菇炆海參<br> 滑嘟嘟海參</p><p>TOP4$68</p><p>紅棗桂圓燉花膠<br> 阿爸要滋陰養顏</p><p>TOP5$55</p><p>泰國熟蝦<br> 泰式煮蝦酸味醬汁</p><p>TOP6$38.5</p><p>日本蝦炒飯<br> 2吋長蝦仁</p><p>TOP7$33</p><p>香蘭雞塊<br> 賣相十足</p><p>TOP8$27</p><p>花旗參石斛燉烏雞<br> 阿爸補氣</p><p>TOP9$27</p><p>咖喱薯盒<br> 惹味雞肉碎豬肉碎</p><p>TOP10$26.8</p><p>豬肉淮山卷<br> 似金菇牛肉&#13;</p><p>新世代仔女會點揀：<br>最緊要味道</p><p>乜叮叮食物有咁多貴嘢食？感覺好high咁，係咪超市有得賣，不過我最想知味道得唔得？
</p><p>慳工夫</p><p>之前有屋企人買過佛跳牆嚟試，味道OK，唔使阿媽又浸又發，慳番唔少工夫。</p><p>咁平？唔多信
</p><p>叮叮嘢食有鮑參翅肚？咪講笑啦！價錢都算實惠，幾十蚊就有翅食，好過食粉絲做嘅碗仔翅啦！
</p><p>我都唔多信
</p><p>唔係嘛，邊有可能有微波爐翅同海參呀，係咪好貴呀？咁平邊會好食呀！</p><p>翅要一班人
</p><p>一講食翅我就諗起去飲，食翅都要成班人食先夠氣氛，返屋企叮好似好慘情咁！</p><p>啲湯少少似「味精水」</p><p>之前阿媽試過買過叮叮翅，啲湯好「味精」，啲翅又唔足料，都係喺酒樓食先有保證。
</p><p>售賣點：
</p><p>（a）香港新輝（28512492）<br> 上環永樂街197號地下　<br> <br> （b）FRESHMART（28338338）<br> 銅鑼灣軒尼詩道555號崇光百貨地庫二層<br> <br> （c）city'super（25062888）<br> 銅鑼灣時代廣場B2</p></body></html>