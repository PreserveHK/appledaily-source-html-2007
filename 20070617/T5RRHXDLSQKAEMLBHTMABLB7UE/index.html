<html><header><meta charset="utf-8"><title>關仁隱事：孤寒山山狂抦失魂魚 - 關仁</title></header><body><h1>關仁隱事：孤寒山山狂抦失魂魚 - 關仁</h1><p>「山山」由歌手出身，到𠵱家做咗上巿公司老闆娘，諗住佢營商做女強人，做咁大生意嘅人又點會斤斤計較，點知佢越有錢就越孤寒。<br> 山山每次碌卡買嘢，又或者用信用卡喺餐廳找數，佢一定金睛火眼去check張單，其實咁樣做個精明消費者係冇錯，只不過有時少數目就唔使咁嘥時間昅到實啦。<br> 關仁聽講山山有次去尖沙嘴一間六星級大酒店食嘢，佢又例牌check清楚張單先簽落去，佢一昅發現人哋真係唔小心計錯數，山山立即冇晒儀態，火都嚟埋咁係咁鬧人，嗰一幕搞到周圍嘅人都望實晒，但山山就一啲尷尬都冇，鬧完人就即走，聽聞酒店有關方面都向員工下訓示，叫佢哋小心服侍山山呢位貴客。<br> Textby關仁</p></body></html>