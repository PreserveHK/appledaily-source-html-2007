<html><header><meta charset="utf-8"><title>Rain大馬冧Fans</title></header><body><h1>Rain大馬冧Fans</h1><p>韓國男歌手Rain噚晚喺大馬舉行演唱會，前晚佢飛到當地時，有百多名歌迷湧到機場接機，現場一度混亂。Rain開騷前舉行咗一個20分鐘嘅記招，其間不時展示佢嘅矇豬眼笑臉冧歌迷，講到最近韓國女歌手Uinee因不堪壓力自殺身亡，Rain就話自己冇壓力，每次喺舞台上只會做到最好。至於拍戲拍上癮嘅佢，仲話想完成巡迴演唱會後，接拍史詩式大製作劇集㖭。
</p></body></html>