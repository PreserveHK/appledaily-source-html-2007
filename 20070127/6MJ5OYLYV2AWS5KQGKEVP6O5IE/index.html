<html><header><meta charset="utf-8"><title>直擊追訪<br>整個「結婚」過程需4年</title></header><body><h1>直擊追訪<br>整個「結婚」過程需4年</h1><p>「結婚地點多數喺福建同廣東省一帶，唔計車程前後1日搞掂。結婚時記得帶身份證、回鄉卡、出世紙同寡佬證證明。」記者昨以25歲男士身份，先後接觸多名懷疑中間人，問價期間，記者的身價由2萬元飆升至3.7萬元。<br> 中間人說，款項會分4期支付，完成註冊後先收7,000元，1年後完成覆檢獲一萬，再過1年第2次覆檢後再獲1.5萬，完成離婚手續後收尾數5,000元。「結婚」過程需時4年。</p><p>港女需求大報酬4萬</p><p>既是假結婚，記者不可選擇結婚對象。記者追問：「咁使唔使同佢瞓？」中間人說：「你地唔使一齊住、唔使搞嘢！」記者聲稱擔心離婚時會被女方苛索，中間人冷笑：「嘿！大陸人梗係追唔到你贍養費啦！」他更落嘴頭叫記者介紹港女假結婚：「你搵到女仔我可以畀5,000蚊佣你，香港女仔需求好大，個女仔假結婚起碼可以賺4萬幾。」<br> 本報記者</p></body></html>