<html><header><meta charset="utf-8"><title>兇器掛上身　攞命飾物</title></header><body><h1>兇器掛上身　攞命飾物</h1><p>兇案現場的染血家具、留低蛛絲馬迹的兇器，膽戰心驚，同Cutie大纜都扯唔埋？錯晒！激新法國品牌MissBibi喺I.T登陸，飾物一反傳統，大玩黑色幽默，一般日月星辰花草卡通公仔統統讓路俾兇器手槍，全部都的的骰骰、搶眼，有新鮮感又神神秘秘咁，戴住佢哋周街行，等你恃靚行兇，實行將香港變做罪惡之城！<br>記者︰劉昱蘭<br>攝影︰陳盛臣<br>Model︰SiuChing@PureModels</p><p>追兇精品闖入Colette</p><p>MissBibi打頭陣第一套首飾，就被巴黎型店Colette睇中，早前喺Colette擺咗個小型展覽，喺Newletter又讚佢夠"UniqueandExtraordinary"，一出道就風頭咁勁，有潛力繼續上位。蒙地卡羅新進設計師BrigitteGiraudi，最初以製作小型模型製品揚名，有一日突然心血來潮，試吓Keep番模型嘅比例同尺寸，以經典偵探BoardGame「Cluedo」（妙探尋兇）為靈感，設計咗座枱鏡胸口針、放大鏡戒指、兇刀頸鏈和手槍耳環等，一系列名為「Intrig」的首飾。成個系列都以純銀製作，配合Intrig嘅神秘感。簡單嘅線條設計，突出生活化的物件嘅形象，Detail嘅花紋同考手工位又夠細緻，上到位果然有原因。部份鑲咗鑽石，個Brand同個出生地蒙地卡羅一樣咁Grand。</p><p>行兇兇器</p><p>案發地點</p><p>事主身份</p><p>靚女點睇<br>MissBibi？</p><p>ModelSuiChing︰「我最鍾意呢個燈籠款，有多啲嘢睇，兩隻色又有啲線條，入面又有水晶幾吸引，雖然貴但佢都值嘅。」</p><p>Soda︰「偵探題材聽落有啲新意，設計又幾細心，都有啲興趣睇吓。」</p><p>（左）Aries︰「有啲Grand水晶鑽石款，又有啲神秘款都有選擇，高踭鞋戒指最神秘。」<br> （右）Maggie︰「係幾Fresh不過有啲貴。」</p><p>售賣點︰</p><p>I.T（28344056）<br> 地址︰銅鑼灣信和廣場地下及UG層</p></body></html>