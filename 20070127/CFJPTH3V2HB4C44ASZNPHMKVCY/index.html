<html><header><meta charset="utf-8"><title>「生意人梗覺得曾特首最好」　賭王揭戰幔<br>皇仁校友聚餐變選舉前哨戰</title></header><body><h1>「生意人梗覺得曾特首最好」　賭王揭戰幔<br>皇仁校友聚餐變選舉前哨戰</h1><p>【本報訊】「賭王」何鴻燊昨天出席皇仁書院活動，被問及是否支持特首曾蔭權連任時說，「一個人選係最好，因為中央支持得佢一個，我呢啲生意人嘅立場，梗覺得曾特首係最好。」這番言論隨即遭兩名皇仁師弟、民主黨司徒華及公民黨湯家驊夾擊，華叔寸賭王：「一個人使乜選？邏輯上係唔啱！」湯家驊則說：「一個人嗰啲唔係選，係叫欽點！」選舉未開始，罵戰打頭陣。</p><p>司徒華：一個人使乜選</p><p>皇仁昨天舉行舊生周年聚餐，何鴻燊、司徒華及湯家驊三名校友於活動前曾一起就座。身為大師兄的何鴻燊揚言：「我唔希望咁多人選（特首），佢哋都唔會贏，曾蔭權贏梗，喺800票度攞400票就得，我嗰一票一定會畀佢……算有三個入圍都係陪跑！」賭王更囂張地說：「曾蔭權有401票，啲人就拍晒手掌，另外兩個咪衝落洗手間喊囉！」<br> 司徒華隨即回敬說：「一個人使乜選？邏輯上係唔啱！」湯家驊則揶揄，一個人是欽點，不是選舉。被兩人勁寸的何鴻燊隨即補鑊「褪軚」，澄清他只是支持一個候選人，「有啲人陪跑都冇問題，好似跑馬咁，最後都係一個人贏。」<br> 何鴻燊又說，當年前法官李福善參選第一屆特首落敗，即被400名推選委員會成員「噓」，最後要去洗手間，「希望今次唔好似上次咁，尊重吓候選人，輸咗唔好噓人。」湯家驊指：「咁梗係得一個特首贏。」但小圈子選舉不是公平競爭。<br> 另外，民主派特首候選人梁家傑，目前已取得超過80個選委提名。他昨天在香港電台《香港家書》中表示，如果能發動一場有意義的公開辯論，迫曾蔭權也要面向市民，而不是只面對800名選委，他已經完成歷史任務。</p><p>梁家傑不滿曾蔭權缺席</p><p>梁家傑昨天又出席香港醫學會的特首選舉論壇，但曾蔭權沒有出席，只有聲稱要選的大狀李永健到場。醫學會為曾蔭權預留空位及放上一個黑色煲呔，揶揄他缺席。多名醫學界選委質疑梁家傑與中央欠溝通、沒有施政經驗。梁家傑回應指，不見得曾蔭權與中央關係好，「佢上京領導人都責成訓斥佢」，曾蔭權也只是比他多兩年特首經驗，「佢嘅專長喺做司長，（我當選）佢可以繼續做。」<br> 曾蔭權接受有線電視訪問時表示，自己正預備政綱，他會盡力改善貧富懸殊，並會鼓勵商界提供就業機會給低下階層，形容市民在他心目中比地產商更重要。</p></body></html>