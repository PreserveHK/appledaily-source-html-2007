<html><header><meta charset="utf-8"><title>蓮莎醉駕照開戲</title></header><body><h1>蓮莎醉駕照開戲</h1><p>蓮莎露夏恩（LindsayLohan）前日就5月時受酒精或藥物影響下駕駛一案，親自向警方自首，據知蓮莎喺警局逗留咗1小時後就獲准以5萬美元（約39萬港元）保釋外出，並暫定於下月24日出庭應訊。𠵱家蓮莎一身蟻，有指電影公司決定將佢齣新戲《PoorThings》抽起唔拍，不過齣戲嘅監製已第一時間出嚟澄清，話齣戲照常去馬，一切只係謠言咁話。</p></body></html>