<html><header><meta charset="utf-8"><title>「罵字」一周年香港限定版<br>AidsTee神秘登場</title></header><body><h1>「罵字」一周年香港限定版<br>AidsTee神秘登場</h1><p>人稱「罵字」的比利時品牌MaisonMartinMargiela（MMM），出道近20年，備受吹捧。01年更紅咗一件宣傳預防愛滋病的AidsTee，連陳奕迅、阿Sa等明星藝人都唔怕同人撞衫，照着可也，你未曾擁有？唔緊要，家陣買都未遲，為慶祝「罵字」中環店開店一周年，香港將推出限定版，加上全新秋冬系列登場及全面進入減價的春夏服飾同集於舖，有心者落中環走轉啦！<br><br>記者：胡卓琳<br>攝影：陳陶鈞<br>Model：KseniyaB@Starzpeople<br>MakeUp&amp;Hair：Kinki</p><p>紅×白色背心<br> 原價$4,600　半價$2,300<br> 黑色三個骨褲$4,450<br> 紫色腰封$1,350<br> 刀片形銀手鈪$3,900<br> 飾物的獨特設計往往成為MMMLine11的賣點，今季刀片及溫度計銀手鈪，你又點睇？</p><p>神秘色字AidsTee7月31日曝光</p><p>MMM自01年推出把預防愛滋病的訊息轉化為圖案，更加成為品牌的鎮店之寶，每季推出的AidsTee顏色配搭多多，繼上上回的橙底黑字及上回的黑底黑字，今次香港都算威喇！因為將於7月31日推出一件香港限定版AidsTee，不過家陣可以公佈的就只知道是全白色，配搭咩色字款就暫為秘密，想買就要7月31日落舖買先知，唔想排隊及有心儲齊Color的Fans們，可由即日起到「罵字」專門店購物，即可預訂一件香港版限定AidsTee。
</p><p>多用途圍巾箍胸都得</p><p>睇過MMM秋冬系列，講真驚喜一般，當中推介最愛皮褸及全新推出的圍巾，隨圍巾還附送一張簡介，教埋你點用，3個方法，包頸、包手同箍胸，個人認為可以包埋頭做頭飾，型爆！</p><p>藍白間Top<br> 原價$5,700　半價$2,850、黑色暗格仔西褲$3,400<br> 型格女生極配MMMStyle，就算是一條平平無奇的西褲都可以表現型格，不得不佩服大師的獨特剪裁。</p><p>肉色Top原價$2,150半價$1,075、黑色珠珠衫原價$12,900半價$6,450<br> Nude色Top是春夏SignatureItem，趁減價，入手是時候。</p><p>白色衫原價$2,500半價$1,250、<br> 紅白間Scarf原價$4,000半價$2,000、紫藍色半截裙$4,500<br> 秋冬系列總離不開黑同灰，不過MMM就有個人最愛的紫藍，必買！</p><p>春夏系列半價！</p><p>那邊廂秋冬系列陸續上架，這邊廂春夏貨又大減價，仲要件件都接近半價，唔買真係對唔住自己，推介Line1絲質料Items，靚！</p><p>MaisonMartinMargiela（28697707）<br> 中環安蘭街18號</p></body></html>