<html><header><meta charset="utf-8"><title>10大最搶手減價名牌<br>D&amp;G至搶手見啱即吸</title></header><body><h1>10大最搶手減價名牌<br>D&amp;G至搶手見啱即吸</h1><p>於香港Shopping係何等幸福的事，世界各地各式名牌，統統有齊。而且減價速度快，早於5月尾減價戰已爆發。踏入7月更充斥「六折起」字眼。銀包得一個，心頭好永遠買唔晒。入貨前一定要知邊個品牌最搶手，今日《蘋果》同全港幾大時裝集團Sales做足Research，話畀你知十大搶手品牌，等你睇啱唔好再等！<br><br>記者：許維雅　攝影：譚盈傑<br>Model：Joey</p><p>潮流街坊：減價買Tee襟着</p><p>Elsa：「通常見舖頭開始八折就會去入貨，因為冇咁亂，易買好多。多數買Tee，或者去D-mop買褲。」</p><p>Joanne：「我特別鍾意買Tee，有冇Print都冇所謂，因為Tee款唔會Out。」</p><p>Josephine：「我一向喜歡買啲Cutie款嘅Tee，通常一開始減價就會去睇吓有咩款啱，開始入貨。」</p><p>NO.1<br>D&amp;G名氣響　自由行鬥搶</p><p>趁減價入貨當然明智，但平之餘，仲要款啱有Size。根據資料搜集，觀察銅鑼灣3間常去的歐美日牌店舖，結論如下：搶手第1位係D&amp;G，皆因牌子越響越多人搶。D&amp;G於國內有相當知名度，係自由行的頭號搶手貨。同其他姊妹搶貨已經夠狼狽，加入埋同胞的搶貨團，睇中咪再考慮！</p><p>D&amp;G杏色綴流蘇斜肩Top<br> 原價$2,400半價$1,200/b<br> D&amp;G牛仔短裙<br> 原價$3,400半價$1,700/b</p><p>NO.2<br>Y-3減價去貨快6倍</p><p>YohjiYamamoto（山本耀司）一向有大量死硬派Fans。雖然Y-3把運動服升價十倍，但同樣多人追捧。平日唔捨得的Fans，必然會趁減價入貨，繼續潮拜。去貨速度比平時快6倍，睇中唔買的後果係只剩大碼Size。</p><p>NO.3<br>husseinchalayan跟Trend夠貼</p><p>有時睇中又唔買，原因不外乎個款太Trendy，驚着多幾次俾人認得，結果着得一季。𠵱家減價期越嚟越早，平咗又唔同計法。每季款式都跟Trend夠貼的husseinchalayan就係一個好例子，想追Trend但又嫌貴的靚女們必定趁減價高速度入貨，趕搭夏季潮女尾班車。</p><p>NO.4<br>MMM地位高又易着</p><p>要數品牌名字夠響又怎能冇MaisonMartinMargiela份，其品牌另一最大好處就係易Carry，款式型得嚟又容易配襯，人人啱着。加上同樣係香港Fans眾多，雖然只得六折，但同樣俾人搶剩無幾。</p><p>NO.5<br>Peen獨特Cutting夠吸引</p><p>好想買但又唔正價買的第二個原因，通常係怕自己Carry唔到。Peen喜歡玩Cutting，但款式唔誇，大部份款式都係左裁右搭。趁減價，入貨試試的女士大有人在。</p><p>NO.6<br>PAMTee款勝在襟興</p><p>於減價入貨買Tee，是很多女生的指定動作，即使可能冇乜特別嘢想買，都會入定一兩件返屋企。PAMTee款一向不算誇張，個Print吸引之餘，感覺夠Basic，所以即使八折價錢，都俾人搶得七七八八，千祈唔好等半價。</p><p>NO.7<br>Katie受年輕女生歡迎</p><p>讀書唔夠錢買衫係每個人必經階段，小女生們當然會哺實減價時段入貨。Katie款式一向十分適合愛Cutie的香港女生口味，減價時段一到，勢吸引等待已久的小女生入貨。</p><p>NO.8<br>ANNE-VALERIEHASH用料靚</p><p>雖然ANNE-VALERIEHASH名字並唔係太多人熟識，但用料、款式都唔差，今勻搶先減至三折，想冇人買都幾難。</p><p>NO.9<br>老牌TeeGOODENOUGH</p><p>講到減價先掃貨，男仔始終比起女仔意欲低，不過掃平Tee點都有一定吸引力。買得名牌必然有虛榮心，有選擇當然揀出名的Tee牌，GOODENOUGH俾傳媒煲熱，最多人搶係必然事，去貨最快當然係心口大大個Logo的款式！</p><p>NO.10<br>Devilock滾友啱Key</p><p>以Rock味Punk味重見稱的Devilock，忠實（搖）滾友Fans一向一大堆。愛好Rock款Tee的人士又要虛榮的選擇不多，當然會容易重點出擊，去貨速度同樣不遑多讓。</p><p>店舖查詢：</p><p>a/D-mop（22034130）<br> 銅鑼灣京士頓街8號地下ShopB<br> b/I.T（28816102）<br> 銅鑼灣京士頓街2至4號地庫<br> c/Juice（28810173）<br> 銅鑼灣百德新街53號室海德大廈2樓A鋪</p></body></html>