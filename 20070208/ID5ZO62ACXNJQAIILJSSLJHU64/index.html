<html><header><meta charset="utf-8"><title>金手指：一句口號　全城澎湃 - 孫柏文</title></header><body><h1>金手指：一句口號　全城澎湃 - 孫柏文</h1><p>大家都知道，曾特首角逐連任搵咗「我會做好呢份工！」做競選口號。呢句口號令全城思潮澎湃，個個都幫自己諗番句口號。<br> 財經人：<br> 地產經紀：我會賺好呢個佣！<br> 大陸股民：我買股時會心雄！<br> 「倫敦金」經紀：我會迫你炒到燶！<br> 羊太A：我仲揸住啲北控！<br> 羊太B：我仲揸住啲盈動！<br> 以下轉載金手指同曾特首日前嘅一次訪問：<br> 金︰特首先生，如果你成功連任，管治班底會否有變動？<br> 曾︰我會炒咗廖秀冬！<br> 金︰不過好似李國章局長更加需要被更換，下一任教統局會點？<br> 曾︰我會試用梁錦松！<br> 金︰梁錦松？佢會咩？<br> 曾︰應好過食西北風！<br> 金︰政策上會有變動嗎？例如房屋政策？<br> 曾︰繼續迫人住東涌！<br> 金︰不過，咁樣市民會唔開心。<br> 曾︰我會唔理人面燶！<br> 金︰即係孫明揚局長都應該冇事？<br> 曾︰我會繼續用孫公！<br> 金︰其他人要換，點解孫局長唔使？<br> 曾︰燊哥照佢點會窮？<br> 金︰咁除咗東涌，其他地區呢？例如西九？<br> 曾︰我要先搞九龍東！<br> 金︰但聽聞好多政黨反對，點解咁有信心？<br> 曾︰我同馬力打龍通！<br> 金︰咁自由黨呢？佢哋話投廢票？<br> 曾︰我先唔怕田少兇！<br> 金︰最後，可以解釋點解唔好投梁家傑？<br> 曾︰佢會做唔好份工！<br> 最後，《蘋果日報》專欄作家：<br> 溫敏妮：搵錢唔使靠老公！<br> 曾淵滄：我會叫你買滙豐！<br> 孫柏文：我會繼續發噏風！</p></body></html>