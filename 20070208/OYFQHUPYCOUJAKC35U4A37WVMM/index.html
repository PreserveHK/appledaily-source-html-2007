<html><header><meta charset="utf-8"><title>林志玲扮小喬以轎代馬</title></header><body><h1>林志玲扮小喬以轎代馬</h1><p>台灣名模林志玲05年喺大連拍廣告不慎墮馬，六條肋骨裂傷，休養咗近半年，令佢對騎馬留有陰影，難怪吳宇森最初搵志玲接拍新片《赤壁》、飾演小喬一角嗰陣，都有問過佢：「你還能騎馬嗎？」不過因為志玲仲係好驚，所以吳大導放佢一馬，唔使佢騎馬，就算出入都盡量安排佢坐轎，認真細心。</p></body></html>