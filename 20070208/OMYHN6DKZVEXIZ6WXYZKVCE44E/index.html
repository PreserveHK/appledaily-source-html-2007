<html><header><meta charset="utf-8"><title>面相篇：現實版大話妹<br>歪嘴斜視三角眼</title></header><body><h1>面相篇：現實版大話妹<br>歪嘴斜視三角眼</h1><p>韓劇《大話妹》女主角講大話琅琅上口，而現實世界騙子亦多不勝數，街上有祈福黨，辦公室有小人大話連篇，情場上也有感情騙子，所以要提高警覺，認清大話精的面相特徵，勿做羊牯！<br>文：Jupiter<br>網址：www.magiclife.com.hk</p><p>嘴歪歪講嘢浮誇</p><p>有些人個嘴生得歪歪哋，又或說話或笑起來會歪埋一邊。遇上這種人，真的要特別小心，歪嘴的人說話通常都不盡不實，可能會較為誇張，又或只是亂講一通，千萬不要信十足。</p><p>眼斜視冇句真話</p><p>眼既然是靈魂之窗，自然也能反映一個人的內心。眼睛斜視的人，心術不正，未必一定好多口，就算表面沉靜，內心其實也常在盤算。這種人工於心計，對人不會坦白。</p><p>三角眼陰險小人</p><p>眼形呈三角形的人，為人城府甚深，也愛斤斤計較，為了達到目的而不擇手段，講大話只是手段之一，陰險招層出不窮，要小心提防。</p><p>個子矮小隨時亂噏</p><p>正所謂矮仔多計，身形矮小的人，聰明機智，反應快，頭腦靈活，甚麼話題也可說上幾句，亦比較懂得花言巧語，大話可以說得相當流利。</p><p>嘴唇薄信口開河</p><p>嘴唇的厚薄代表一個人的忠厚程度，而嘴唇薄的人，較為聰明機巧，應變能力好強，反應好快，但同時亦因為能言善道，連講大話亦可以好順口，有時都唔知佢講真定講假。</p><p>牙參差扮有學識</p><p>有些人牙齒參差不齊，代表其人喜歡說話，天南地北咩都講一餐，愛帶人遊花園，又或純粹亂說一通。即使對某些事情認識不深，都可以講到好似好有研究咁。</p></body></html>