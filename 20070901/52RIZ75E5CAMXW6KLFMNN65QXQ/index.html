<html><header><meta charset="utf-8"><title>車事情報局：Benz海運玩Showoff</title></header><body><h1>車事情報局：Benz海運玩Showoff</h1><p>朋友A早兩日打畀我，話想趁暑假完結之前走去買部車方便車囝囝返學，順便喺放假嗰陣可以載佢周圍玩；但住喺九龍嘅佢又唔想長途跋涉過海去灣仔睇車，問我今日有無咩車展喺九龍搞喎。既然係咁，就梗係叫佢去尖沙嘴海運大廈參觀Mercedes-Benz車展啦！<br>喺今次嘅Carshow入面，幾乎展出旗下全線車系，當中包括呢期人氣急升嘅新一代C-Class，另外當然唔少得仲有B-Class、E-Class、R-Class、S-Class同埋CLS，可以話係應有盡有；售價方面，新款C200Kompressor售$368,000起，而E200Kompressor則售$478,000起。如果你同朋友A一樣，都想趁機買部靚車的話，不妨落去睇睇喎！<br><br>記者：車報員</p><p>仁孚平治車展<br> 時間：今日10:00am-7:00pm<br> 地點：尖沙嘴海運大廈</p></body></html>