<html><header><meta charset="utf-8"><title>DiorHomme又一新舖<br>HediSlimane最後佬作</title></header><body><h1>DiorHomme又一新舖<br>HediSlimane最後佬作</h1><p>HediSlimane同DiorHomme的緣份大限已到早已由傳聞成為事實。能夠令本來漂亮更漂亮是應份的，講到化腐朽為神奇，令一眾被嫌棄的瘦弱男生成為Fashion界的新寵兒，又成為Band友的指定衣着Icon，衰啲講句，即使離開DiorHomme後變得無聲無息，佢嘅功績都會留在各時裝人的記事簿裏！適逢DiorHomme在中環置地的新舖今日正式開幕，店內賣的是HediSlimane操刀的最後一個系列，留紀念又好賀新舖又好，要買就好買多件啦。<br><br>記者:曾玉瑩　<br>攝影:楊錦文　<br>Model：JonesXu@StarzPeople　<br>Hair&amp;Makeup：PhyllisKwok</p><p>彩色釘珠西裝褸$26,200、灰黑色直間長身Waistcoat$5,500、黑白圖案Top$4,300、黑色窄身西褲$3,400、黑色真皮Boot$6,300</p><p>Dior男＝Skinny
</p><p>要數HediSlimane的偉績莫過於帶起Skinny的熱潮，由DiorHomme的新裝開始到各大Fashion猛人如KarlLagerfeld（清減90磅就是為了着DiorHomme轟動一時！）、Madonna、BradPitt及KateMoss等都成為Slimane的Fans，他對男裝的影響都毋須多講（可自行落街指出幾多個Dior男=黑窄褲+貼身Tee/貼身Top），而對於女裝更是把Skinny的熱潮帶起，春夏秋冬都佔席位。
</p><p>眾Homme皆Dior
</p><p>臨別秋波褲管寬容啲
</p><p>近兩年，無論嚴冬或炎夏，街上總有幾個着窄身褲的男生，是HediSlimane讓一眾瘦弱男生成為型男指標，背肌發達少少或兩條腿唔夠幼，Sorry，連褲管都插唔入，唔合格。<br> 但今季各男生終於可以食多啖飯，經過記者及Model親身驗證，DiorHomme07F/W系列的褲管確實比上季闊了一點，即使運動健將都可以窄住去潮拜一番，這到底是Slimane離任前對一眾Fans?容啲，還是臨走都要講俾各仇家知，「我唔係只做小眾嘢，只要我放?一吋，大把人爭住着！」</p><p>新舖速睇
</p><p>今日DiorHomme置地新舖正式Opening，當然要率先影幾張靚相俾大家先睹為快！新舖佔地109平方米，雖然旗艦店早在北京道1號企穩陣腳，但好嘢點會嫌多?今次DiorHomme就孖住姊妹店CD一齊，每間舖都設有自己的獨立大門，繼續保留原有的黑白幾何設計，一貫的DiorHomme風格暫時未變。</p><p>千鳥格呢絨大褸$14,800、灰黑間條長身Waistcoat$5,500、黑色針織Top$2,700、黑色窄身西褲$3,400</p><p>黑色MilitaryWindBreaker皮褸$33,900、黑×白色Top$3,700、黑色風琴褲$5,300</p><p>灰×黑色外套$14,300<br> 白×黑MohairTop$3,200<br> 黑×銀窄身長褲$4,600</p><p>金色真皮手挽袋$12,600</p><p>舊人勝新人？
</p><p>從YSL轉會到DiorHomme的HediSlimane，一出場便受萬人寵愛，連老佛爺KarlLagerfeld都全身支持，你話佢後台勁有人撐所以先紅，但話咁快佢就以真功夫取勝，Skinny現象一發不可收拾。Slimane本身瓣數多多，愛音樂，隨FranzFerdinand加Muse等出Tour影Album，聲畫衫個人Exhibition齊齊出籠，今次離開DiorHomme有乜好撈?吓，你替佢擔心?<br> 擔心一下接任的KrisvanAssche能否走出Slimane的陰影好過啦。被評為新一代比利時設計師的Kris，以混合Street和Chic的設計而受注目；曾為Slimane得力助手的他，05年因自創品牌而離開，今次重回舊巢接這枝棒，第一份功課08S/S雖未有平地一聲雷，但極短時間加極大壓力下，各位Fans，應該會繼續支持DiorHomme吧！&#13;</p><p>DiorHomme（21628008）中環置地廣場G1號店</p></body></html>