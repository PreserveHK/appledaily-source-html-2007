<html><header><meta charset="utf-8"><title>無神論：撐錫周三咬布城 - 蘋果波神</title></header><body><h1>無神論：撐錫周三咬布城 - 蘋果波神</h1><p>上周貼英冠全中，可惜阿仙奴開W唔開「大」，未能盡復失地；今周英冠選有貓頭鷹之稱嘅錫周三開單W及入球「大」（球賽編號：星期六8；無綫收費電視998及now898台今日7:45pm直播）；英超則捧熱刺上盤。<br> 我之前喺blog講過，英冠水準每下愈況，周中小注捧兩支「布」軍「主勝」都失手，證明英超隊出半力兼作客都可贏下級隊，所以季初未有球隊有一馬當先嘅能耐時，就無絕對睇好同睇死嘅球隊；上次捧錫菲聯同查爾頓開齋得手，今次追包尾嘅錫周三，今日早場擊退升班馬布里斯托城。</p><p>錫軍班兵有誠意</p><p>純捉路，同上次錫菲聯一樣，操盤手竟為包尾兼3戰全敗嘅錫周三開出「-1」，咁就簡單啦，單W有2.05倍，值博率不俗；何況呢支上屆排第9位嘅西部大軍，今季曾敗在升班熱門查仔同狼隊腳下，雖敗不辱，且共入3球，攻力有保證。領隊羅斯喺轉會死線前，已購入維廸斯中場艾沙查斯及維爾港射手蘇捷（佢大佬係雷丁中堅），爭佳績誠意十足；對手南部軍布里斯托城，從周中對曼城所見實力一般，更較錫軍唞少日兼周六早場北上，經驗所知，幾蝕底。</p><p>老葉客W純貪好分</p><p>冷選加入作客嘅般尼下盤同葉士域治W。般尼前線兵馬唔錯，高車士打讓唔起；至於現時「1哥」葉士域治作客名牌屈福特竟然有3.8倍W，屈福特降班後要重新適應，聯賽兩連敗唔奇，呢場純粹貪好分。<br> 至於英超，今輪最筍係熱刺上盤兼「大」，詳文可見AA3版英超攻略分析。<br> <br> 近5場往績：贏輸輸<br> <br> 蘋果波神<br> 沒有成功，沒有失敗，最重要你是否仍然享受箇中樂趣，否則不如不玩好了。</p></body></html>