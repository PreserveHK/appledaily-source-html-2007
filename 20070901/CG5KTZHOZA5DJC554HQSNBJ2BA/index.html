<html><header><meta charset="utf-8"><title>光妹主題曲谷動畫</title></header><body><h1>光妹主題曲谷動畫</h1><p>令無數動漫迷等咗10年嘅動畫《新世紀福音戰士新劇場版：序》，噚日喺日本全國上映，朝早未夠8點，已經有超過700名fans喺新宿一間戲院門外大排長龍，電影公司仲話有信心票房超過6,700萬港元喎。至於為動畫唱主題曲嘅宇多田光，前日現身直播音樂節目《MusicStation》，仲演唱咗新歌《Kiss&amp;Cry》。</p></body></html>