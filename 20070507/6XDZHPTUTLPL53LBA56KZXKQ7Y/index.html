<html><header><meta charset="utf-8"><title>型事專輯：免費Stylist<br>襯衫機10秒試造型</title></header><body><h1>型事專輯：免費Stylist<br>襯衫機10秒試造型</h1><p>細個幫barbie玩襯衫好過癮，更不時幻想自己係barbie有人幫我襯衫做styling，但現實生活中像我這等平凡人又何來私人stylist？咪失望，喺呢個高科技電子產品年代，乜嘢都會有可能，mi-tu最近就引入全香港首部，價值20萬大元的智能襯衫系統，只要拎住件衫走到特製鏡子面前，旁邊的螢幕便會顯示幾個唔同造型嘅服飾配襯，即使你唔買衫，亦可試玩，從中偷師學吓點襯衫！<br>記者：黃若茵<br>攝影：陳陶鈞<br>模特兒：Tasha&amp;Kity@PureModels</p><p>白色短袖恤衫$449<br> 粉紫色背心褸$549<br> 粉紫色三個骨褲$599</p><p>系統儲存逾300新Item</p><p>襯衫機的操作好簡單，只要你拎住一件店中的item，走到落地鏡面前，無線射頻會自動感應，旁邊約5呎高的螢幕就會顯示兩至三個不同造型，整個過程只需10秒，簡單快捷。現在系統中有超過300個今季新item，所有造型均由mi-tu品牌的stylistGeorgina逐件配襯。有咗呢部試衫機，以後買衫前都可睇清楚其配襯的可能性，大大減低買錯衫的機會，而且仲可從中偷師學襯衫，令自己變得更trendy！</p><p>Model即時示範</p><p>模特兒即時拿着一件藍色長身背心走到鏡前，螢幕上很快便彈出三個不同造型給客人參考。<br> <br> Model評語：「幾個look嘅感覺好唔同，估唔到襯外套長褲可以變得咁斯文，比較鍾意襯leggings，簡單又夠型。」&#13;</p><p>斯文返工Look</p><p>以白色外套及長褲配襯，更可將背心附有的腰帶換上銀色腰帶，增添潮流味。<br> <br> 藍色長背心$499<br> 白色短褸$799<br> 銀色絲帶belt$299<br> 白色長褲$649</p><p>青春TrendyLook</p><p>長衫襯leggings是今季極hit的襯法，感覺young又夠trendy，出街一流。<br> <br> 閃灰色leggings$299</p><p>性感PartyLook</p><p>可將長背心當裙着，簡單地加件白色短身外套，闊領大袖一類可帶點不羈味，適合出席party場合。<br> <br> 白色線冷長袖短外套$399</p><p>新季玩70's剪裁</p><p>意大利品牌mi-tu每季設計都分feminine、classic、casual及partywear4個系列，今季於各個系列中加入懷舊元素，如大花pattern、70年代剪裁等。另外partywear系列中則大玩黑白配襯，簡潔型格盡現。</p><p>藝人勁撐</p><p>查詢：mi-tu（25276913）<br> 地址：金鐘金鐘廊1樓K-2A號舖</p></body></html>