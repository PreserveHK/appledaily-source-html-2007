<html><header><meta charset="utf-8"><title>儍氣闖伊朗6<br>西瓜似冬瓜　夏天最多產&#13;</title></header><body><h1>儍氣闖伊朗6<br>西瓜似冬瓜　夏天最多產&#13;</h1><p>人人都再三叮囑到伊朗會冇啖好食，記緊帶備亁糧，又話天氣亁燥，帶多幾樽保濕Mask，更細心的人叫我帶幾樽水，以防水土不服！最後，我與八個杯麵、一盒餅亁、一包西梅和三盒涼茶一起上路，結果是……行李超重！</p><p>如昨天說，伊朗人飲地下泉水，不只平，還非常亁淨，我無事，攝記都無事，天氣亁燥太陽又曬，日日都灌幾樽；更離奇是，原來伊朗雖位於沙漠地帶，卻盛產水果及蔬菜，士多啤梨蘋果橙提子生菜椰菜紅蘿蔔青瓜都有，尤其在夏天，西瓜大過冬瓜，條條街都有得賣，熱氣？NoWay！還有還有，伊朗餐廳最例牌有沙律自助餐，可以任吃不同類種的蔬菜，我懷疑自己每餐都至少吃了兩條青瓜，雖然伊朗菜大部份都是燒肉，但用上大量蔬果打底後，也不會亁爭爭！皮膚不亁燥，又冇熱氣，水土又服，可憐的杯麵餅亁涼茶，又要坐飛機返香港了！<br> <br> 記者：梁佩芬　攝影：陳盛臣<br> 鳴謝：伊朗領事館（香港）</p></body></html>