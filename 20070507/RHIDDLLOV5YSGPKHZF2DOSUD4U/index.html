<html><header><meta charset="utf-8"><title>球彩俱樂部：捧西維爾贏多次 - 阿鵬</title></header><body><h1>球彩俱樂部：捧西維爾贏多次 - 阿鵬</h1><p>歐洲各地聯賽向煞科推進嘅時候，盃賽亦達白熱化。其中西班牙盃踢埋周中兩場4強次回合，就知本屆決賽由邊兩隊爭霸。<br> 今屆西甲除咗一貫巴塞同皇馬兩隊班霸外，西維爾係另一路奇兵。目前西維爾叫緊足協盃、聯賽同西班牙盃3飛，各項錦標中，以足協盃最大機會，事關已殺入決賽，其次係西班牙盃。<br> 西維爾今季最大本錢就係主場，聯賽勝出率高達80%，長期捧佢場定有斬穫；喺西班牙盃都唔錯，至今仲係不敗。4強首回合作客慨贈拉科3蛋，可謂有一隻腳踏咗入決賽門檻，𠵱家返主場贏面就更加大。</p><p>相反佢哋嘅對手拉科魯尼亞，就無復當年勇喇；主場都仲見得吓人，作客就同榜尾球隊冇咩分別，聯賽至今只曾兩勝！咁樣嘅拉科今場要反勝晉級，的確難過登天！雖則近11次拉科作客西維爾只曾兩敗，但考慮到兩隊今非昔比，往績未必可作參考標準。首回合已經係個好例子，就信主場強勁嘅西維爾好啦！<br> <br> Phone波熱線︰1831678<br> 開放時間︰11:00pm-0:15am<br> <br> 阿鵬<br> 有線球彩台主持<br> 電郵：soccer64@cabletv.com.hk</p></body></html>