<html><header><meta charset="utf-8"><title>行版PRADA手機<br>$6,200打殘水貨！</title></header><body><h1>行版PRADA手機<br>$6,200打殘水貨！</h1><p>「終於唔使捱貴嘢喇！」早前，唔少PRADA超級粉絲殺入旺角先達，當時還只能隔窗相望呢部售價高達$12,800，來自英國嘅「稀有版」水貨PRADAPhone（LGKE850）；心嗰句！就算有錢花得起，萬幾蚊買部手機，真係有啲「富貴」嘅感覺！記者、攝影：陳國輝</p><p>機價平成半</p><p>不過𠵱家終於可以鬆口氣，皆因LG與PRADA正式推出行貨，齋機定價$6,200，比水貨平成半！早前好多人吹噓水版係限量版，其實係流料！行版規格完全一樣，呢個價相信唔少粉絲都可以接受；仲想搶住訂貨？唔使喎！今次話明貨量充足，唔使逼唔使爭、亦唔使再俾人㩒住搶！</p><p>介面用繁中顯示</p><p>水貨機只能以英文顯示，而行貨改晒做繁體中文介面，可以用嚟打SMS。至於今次喺香港、台灣、新加坡同步發售，配件、包裝都統一，但台灣版則包括藍芽耳機HMB-510，全套售約$7,000（29,800台幣）。有水貨佬表示將會入番批藍芽耳機，無他嘅！有人爭就自然炒得起啦！</p><p>網址：www.lgpradaphone.com<br> 查詢：LG（29095100）</p></body></html>