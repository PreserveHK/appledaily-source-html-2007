<html><header><meta charset="utf-8"><title>廉宜販：賀開業4年<br>BEAMSStussytee三折</title></header><body><h1>廉宜販：賀開業4年<br>BEAMSStussytee三折</h1><p>從來都無諗過，買日本brand嘅tee可以百零二百蚊就落得樓。係人都知，日牌係潮流指標，無論款式或是質料都有好質素，幾百蚊一件係閒事。不過專賣日牌tee嘅潮舖A+Ad最近慶祝開張四周年，搞緊益街坊大割價，BEAMS、RollingStones、POWERTOTHEPEOPLE、291295=HOMME等齊齊減，最低減到三折，即係二百蚊有找，買幾件粗着都抵！<br><br>記者：葉雪芯　攝影：林栢鈞、周旭文<br>Model：Mixson</p><p>老闆勁愛日牌</p><p>A+Ad老闆Alan唔係香港人，本身勁鍾意日牌，所以決定開潮舖創業，一開就四年：「諗番都好開心，當時一個人由外地嚟香港，咁啱自己好鍾意日本品牌，喺日本買嘢仲買到同某啲品牌熟晒，所以忽發奇想，不如開間店自己賣衫喇。今年間舖已經踏入四周年，所以要減價酬賓賀一賀佢，當多謝咁多人支持我。」<br> A+Ad主打日牌，除BEAMS外，還有以金線tee聞名的涉谷新晉潮牌291295=HOMME、具美國風格的原宿品牌POWERTOTHEPEOPLE等。唔止日牌，連少量美牌都拎埋出嚟減，如Stussy、RollingStones等，統統減到三折。</p><p>跑鞋大玩　黑白金銀
</p><p>除了tee勁減，部份鞋款一樣照減，今次減價有剛剛慶祝四十周年的品牌Tiger和自家品牌A+Ad，顏色仲有今年最hot的金、銀、黑、白色，啱晒後生仔女。</p><p>開倉資料</p><p>A+Ad<br> 地址：銅鑼灣景隆街6號2樓<br> 查詢：25738748<br> 日期：即日起至5月21日<br> 時間：12:00nn-12:00am</p></body></html>