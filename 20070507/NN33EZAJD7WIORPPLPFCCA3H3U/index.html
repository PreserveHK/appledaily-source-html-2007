<html><header><meta charset="utf-8"><title>求驗客手記︰打紐倫堡球迷　拜仁躉真冇品 - 求驗客</title></header><body><h1>求驗客手記︰打紐倫堡球迷　拜仁躉真冇品 - 求驗客</h1><p>拜仁今屆做咗害人精，連班球迷都衰過人。拜仁前日喺德甲作客慕遜加柏，紐倫堡亦喺嗰頭訪榜首史浩克。拜仁同紐倫堡球迷喺餐廳相遇，唔知點解拜仁躉走去打紐倫堡球迷，事件中有80人被捕，以拜仁躉居多。拜仁級數比紐倫堡高咁多，但來屆或同對方一齊打歐協盃，加上今屆兩次輸畀紐倫堡，可能佢哋班球迷唔忿氣，咪郁手打人囉！</p></body></html>