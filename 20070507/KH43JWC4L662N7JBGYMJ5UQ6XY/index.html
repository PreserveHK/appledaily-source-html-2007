<html><header><meta charset="utf-8"><title>網上速睇怪后新猷<br>環球片場：Bjork七彩土人玩標童</title></header><body><h1>網上速睇怪后新猷<br>環球片場：Bjork七彩土人玩標童</h1><p>冰島歌后Bjork近期以驚嚇新形象出山，啱啱推出嘅全新大碟《Volta》備受網民談論，阿Net喺YouTube發現已經有人將三段名叫「BjorkVoltaPodcast」嘅新碟製作特輯放上YouTube同其他fans分享，大家可以睇到Bjork好enjoy佢個古怪新look，拍宣傳照嗰陣十足鬼上身咁！</p><p>大談合作感受</p><p>向來形象出位嘅Bjork，唔止喺新碟《Volta》封面度扮成七彩珍寶珠加大腳八，仲化身七彩癲喪土人拍宣傳照，阿Net都覺得幾驚嚇，不過睇見Bjork拍宣傳照時，勁享受咁跟住強勁節拍起舞，雖然睇落有啲似土人行祭典又或者鬼上身撞邪兼玩神打，但睇到阿Net都highhigh哋，連在場嘅工作人員都high埋一份跟住Bjork跳舞，夠晒頂癮。<br> 阿Net都知Bjork喺國際樂壇享負盛名，講到玩音樂佢梗係唔係亂嚟冇料到啦，段片最吸引樂迷嘅都係可以聽到同睇到Bjork今次點樣製作隻碟，佢仲提到同喺爵士界吃得開嘅ChrisCorsano、非洲組合KononoN°1、馬利kora樂手ToumaniDiabate、音樂組合AntonyAndTheJohnsons嘅Antony以至hiphop監製Timbaland合作嘅經歷，仲睇到佢同冰島管樂隊一齊jam到好high嘅情景㖭。<br> <br> Bjork新碟製作花絮<br> 網址： http://www.youtube.com/watch?v=DdD3VMouqKs&amp;mode=related&amp;search= <br>  http://www.youtube.com/watch?v=WtuqesHa0lc&amp;mode=related&amp;search= <br>  http://www.youtube.com/watch?v=o96S6G3VPu4&amp;mode=related&amp;search= <br> 版主：阿Net<br> 本欄逢周一至六刊出</p></body></html>