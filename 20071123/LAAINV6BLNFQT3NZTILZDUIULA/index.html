<html><header><meta charset="utf-8"><title>志偉寸古仔「大粒」</title></header><body><h1>志偉寸古仔「大粒」</h1><p>無綫「心在香港四十年」晚會、TheGrandCinema開幕禮和《蜜蜂電影》首映禮，昨晚於九龍站圓方商場舉行，出席者包括陳志雲、曾志偉、陳豪、楊怡及崔建邦，緋聞男女胡杏兒和黃宗澤則前後腳到場。<br> 古天樂早前向志偉發律師信追討電影《生日快樂》拖欠的40萬元片酬，志偉說：「我叫古天樂畀律師信我，等我叫齊咁多人開會，自己同導演馬楚成都墊支咗好多錢。」志偉指女主角劉若英已收足片酬，問是否因劉若英人工較低才收足時，他說：「係呀，啲錢係由細畀起，古天樂呢啲咁大粒咪遲啲囉！」<br> 楊怡被問到台慶當晚跟林峯拖手，她稱十指緊扣十分平常，還與黃宗澤手拖手任影。大會昨晚邀請陳志雲上台時，他笑說：「頭先叫陳先生上台我都以為係叫我，好似你（崔建邦）部車係陳志新，其實與我無關，我冇兄弟。」及後崔建邦指該新車是向朋友借，想不到事件連累了兩位朋友。</p><p>宋飛：我似蜜蜂</p><p>荷李活笑匠謝利宋飛（JerrySeinfeld）昨晚亦與夢工場行政總裁謝菲卡辛堡（JeffreyKatzenberg）出席首映，擔任《蜜》片監製及主角配音的宋飛，在台上指該片花了4年才完成，至於為何選蜜蜂做主角，他笑說：「因為蜜蜂似我咁勤力。」<br> 採訪：何永寧<br> 攝影：葉君海</p></body></html>