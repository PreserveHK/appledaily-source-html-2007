<html><header><meta charset="utf-8"><title>挑戰味蕾　豬大腸變上菜</title></header><body><h1>挑戰味蕾　豬大腸變上菜</h1><p>一餐飯吃勻世界各地菜式，算是考驗味蕾的新挑戰，餐廳奇招盡出，中、西、日、印、意等，取二者之所長結合出來的混血兒，卻混出一番新口味，本來總覺得光怪陸離的Fusion菜，味道不及傳統好，但當試過天婦羅大腸、海南雞味Risotto、混醬陶板燒後……我信，有時吃創新菜式，會令味覺增添生氣，唾液不期然自嘴角流出！<br><br>記者：郭佩韻<br>攝影：伍慶泉、陳陶鈞<br>Model：Suki</p><p>中西合璧意大利粉</p><p>不少人也愛意大利粉，貪其煙韌，但味道來來去去，不是忌廉就是肉醬，沒有新意，竟然在荃灣找到新味道，餐廳的行政總廚AndyLee話，菜式以不同國家的食物去MixandMatch，但會盡量保留原味，更名其新菜式為「當代菜」。當中最能看出廚師心思之作，可說是招牌意大利粉及飯，下次踩入新界區，不會再說「無好嘢食」啦！</p><p>宮保蝦肉炒意大利麵　$75</p><p>四川宮保雞丁一定吃過，改用意式酒醋調醬汁，蝦球意大利粉，中西合璧一樣合拍，保留原有四川辣味本色。</p><p>中式薑葱雞肉意大利飯　$70</p><p>中式Risotto，還要以海南雞飯煮法處理，薑葱醬汁撞忌廉，意大利飯煙韌，又有海南雞飯風味，一起吃，有種說不出口感。</p><p>紅咖喱忌廉汁海鮮長通粉　$75</p><p>忌廉白汁長通粉很常見，但加入泰式紅咖啡，首次品嚐，辣味少許，忌廉汁不會過濃，口感很Creamy，長通粉夠煙韌，是個不錯的配搭。</p><p>烚煙肉魚卷配菠菜忌廉汁　$118</p><p>用熱烘烘的鮮魚湯，浸熟龍脷柳後捲入香煎煙肉，面層鋪上自製忌廉菠菜汁，濃味煙肉遇上淡魚肉味，一軟一脆富有雙重口感。</p><p>天多尼雞肉薄餅　$138</p><p>印度式烤雞搭上意式薄餅，天多尼醃料微辣，配清甜菠蘿做餡，又甜又辣，惹味到大人細路都被吸引。</p><p>Oliva（26119974）</p><p>地址：荃灣廣場3樓343至345號舖<br> 營業時間：11:30am至11:00pm</p><p>平價港島區Fusion菜</p><p>某日逛銅鑼灣，見一間打正旗號名「CrossoverKitchen」的餐廳，主食各國Fusion菜，裝潢見誠意，經精心設計，打開餐牌，一個個新穎配搭腦海閃過，咖啡可以用來做醬汁？橙與生菜包有關係嗎？每樣菜式似有玄機，即時點了幾個菜試食，除了菜式噱頭加分外，味道新鮮感，也值得加多幾分。</p><p>咖啡骨$88</p><p>都市人愛咖啡，提神減壓，用咖啡做醬汁，甘味與肉味共存，很新穎的配搭，咖啡來自巴西，混入酒香，肉骨BBQ式烤過，咖啡甘味濃淡得宜！</p><p>橙香生菜包　$48</p><p>生菜包以肉、果仁為主，總覺得欠缺了點點香氣。這個橙香生菜包，包着炒過的橙肉、雞粒等，橙的清甜與嫩雞完全配合，加埋生菜的爽脆，似乎是女士的恩物。</p><p>青檸雞肉牛油果醬薄餅　$88</p><p>雪糕伴薄餅？非也，雙球為特製牛油果醬及酸忌廉，集甜酸辣味，煙雞肉做薄餅餡料，薄餅厚薄適中，可媲美薄餅專門店。</p><p>混醬雜錦陶板燒　$88</p><p>四國混血兒，泰式冬蔭功汁、歐陸咖啡醬配酒、中式蠔油燒烤醬及日式黃梅汁，集齊甜酸苦辣。將親手燒成的肉或海鮮蘸上混醬，實大開胃口。</p><p>CrossoverKitchen（28829233）</p><p>地址：銅鑼灣波斯富街48號優食橫町3樓G舖<br> 營業時間：11:30am至12:00mn</p><p>街頭小吃變酒店級菜</p><p>看不起街頭小吃的人，今次一定會另眼相看，平日行街見到炸大腸，遠遠也聞到其味道，愛者很愛，不愛者嫌棄，尤其是女士，但原來可以運用創意，以日式天婦羅方法炸，臊味去除，鬆脆香口，不愛吃的人，也有意欲一試。創出如此特色中日菜式，是剛翻新的彌敦酒店中菜廳「嵩雲廳」總廚霍師傅。師傅希望令更多年輕人，吃到本土獨有的小吃，經多番嘗試，才想出以Fusion方式，混合兩種食物的特點，令平凡食物也登上大雅之堂。</p><p>別有洞天　$98</p><p>街邊小吃貴價當上菜，試圖中日合璧，以京葱釀入炸大腸，辟去大腸臊味，獨創嫩口天婦羅，惟略嫌油分太多。</p><p>月影明珠　$98</p><p>蝦膠釀龍眼，鮮甜龍眼做菜很清新，釀入爽口彈牙蝦膠，每碟僅有12至15粒，夠矜貴，女士一吃必愛上，龍眼脂肪不高，多吃也不怕變胖。</p><p>金沙豆批　$68</p><p>霍師傅話靈感來自臭豆腐，以慢火把豆腐炸脆，面層鋪上牛油及鹹蛋碎，炸好後再添上砂糖，味道少甜，脆口，很易令人誤為甜品。</p><p>嵩雲廳（23885141內線118）</p><p>地址：九龍彌敦道378號彌敦酒店15樓<br> 營業時間：7:00am至11:00pm</p><p>食客有感</p><p>Niki：「我好鍾意食Fusion菜，就算配搭得好騎呢，我都會試食。」</p><p>Bee：「我唔鍾意大腸陣味，加咗京葱後，幾香口，無咗陣臊味！」</p><p>阿Mi：「啲Fusion菜都OK，尤其紅咖喱忌廉長通粉，有8分！」</p></body></html>