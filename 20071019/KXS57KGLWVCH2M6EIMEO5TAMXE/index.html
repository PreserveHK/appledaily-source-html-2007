<html><header><meta charset="utf-8"><title>日職初析：橫濱冇得救捧神戶 - 青蛙仔</title></header><body><h1>日職初析：橫濱冇得救捧神戶 - 青蛙仔</h1><p>FC橫濱經已無心戀戰，周六在日職聯作客有攻守主力復出的神戶勝利船，連輸走勢料會增至8場；主W有1.38倍，宜有買趁手。<br> FC橫濱挾日乙聯冠軍身份升上日職聯，加上陣中有小村德男及三浦知良等球員，但踢落完全不對辦，即使在季中把教練高木琢也開除，改以巴西的祖利奧里爾執教，但亦救不了，迄今於聯賽更已連續15場不勝，幾可肯定來屆返乙組比賽。<br> 主隊勝利船早前連輸4場，但最近回勇，對上3仗2勝1負。今仗他們有後衞河本裕之及前鋒大久保嘉人「刑滿」復出，其中後者狀態好，除於今屆聯賽入了14球，另於周中友賽更梅開二度助日本贏埃及4:1，故捧他們主W及「主勝」冇走雞。<br> 文：青蛙仔</p></body></html>