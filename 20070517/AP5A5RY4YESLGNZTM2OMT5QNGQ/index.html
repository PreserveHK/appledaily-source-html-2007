<html><header><meta charset="utf-8"><title>網友蒐集明星童年照<br>網友有Say：小步姐甜　小木村天賦星味</title></header><body><h1>網友蒐集明星童年照<br>網友有Say：小步姐甜　小木村天賦星味</h1><p>阿Net有時都好欣賞班網民夠團結，唔止發起話題齊齊討論，有時仲合作做番啲嘢，好似網友mizmiz喺香港討論區收集咗好多日本藝人珍貴嘅童年照，然後公諸同好，仲呼籲其他網民搵到靚相就upload上去，簡直令阿Net大開眼界。</p><p>堂本剛夠薯</p><p>步姐濱崎步中學時代嘅照片，阿Net就見得多，不過，佢BB嗰陣個樣，真係第一次見，原來步姐細細個已經成個水蜜桃咁，佢父母都係俊男美女，難怪佢生得咁靚，搞到阿Net唔係好信佢大個要整容。靚女松隆子就俾網民大讚佢童年現在一般可愛，睇真佢小時候個冬菇頭好cutie，阿Net覺得網友講得幾啱。不過，阿Net好意外有網民連創作女歌手YUI嘅童年相都搵到，可見佢近排真係勁紅。<br> 男星方面，木村拓哉細細個已經官仔骨骨，甚有明星相，真係注定食呢行飯。另一俊男福山雅治，細個又可愛又靚仔，非常冧女，而主演《花樣男子》嘅小栗旬細細個已經真係花樣男子一名，一樣殺死女。不過凡事總有例外，好似𠵱家冧死女嘅堂本剛咁，佢細細個肥嘟嘟，成嚿番薯咁，雖然唔靚仔，但就相當可愛。<br> 日本明星可愛的小時候<br> 網址： http://www1.discuss.com.hk/viewthread.php?tid=3546975&amp;extra=page%3D2 <br> 版主：阿Net<br> 本欄逢周一至六刊出</p></body></html>