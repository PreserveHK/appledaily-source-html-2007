<html><header><meta charset="utf-8"><title>買smartfortwo<br>即享八五折收車</title></header><body><h1>買smartfortwo<br>即享八五折收車</h1><p>細妹娛思個Friend係smart嘅Fans，成日一見到佢就問我部fortwocoupe點樣點樣，自從新款喺歐洲推出咗之後，就再問多我一樣嘢，就係買家陣呢一代好吖，定還是等新嗰代嚟到香港先買好。你哋估吓我點答佢？哈哈，我諗你哋都係估我會叫佢等新車嚟咗香港先㗎喇，不過係……錯㗎喎！<br>事關家陣smart代理搞咗個Promotion，就係話06年現貨賣$123,800外，倘若喺新一代抵港之後，將部車Trade-in的話，佢哋即刻會同你用車價嘅八五折收回，但條件就係部車行車里數唔可以超過12,000公里，同埋未曾發生過任何交通意外等等，聽落都OK㗎，至少唔使等部新車嚟等到頸都長，而且仲可以一路揸住部smartfortwo周圍去，新款嚟到又可以再換車。嘻嘻，等我說服吓佢先，如果唔係我點會有得揸晒新舊款嘅smartfortwo呀！</p><p>悠穎馳<br> 豪邁不羈，愛車如命，聽幾下引擎聲就知咩車！</p></body></html>