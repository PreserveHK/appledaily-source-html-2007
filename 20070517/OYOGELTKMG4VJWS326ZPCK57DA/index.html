<html><header><meta charset="utf-8"><title>TSI引擎　話咁快有獎攞</title></header><body><h1>TSI引擎　話咁快有獎攞</h1><p>VolkswagenGolfGT認真巴閉，嗰頭到埗就收咗超過80張Order，跟住喺外國方面又傳來好消息喎；咪係話部車用緊嗰台1.4公升TSI引擎，攞咗2007年最佳全新設計引擎獎囉！<br>呢台全球首創嘅TSI引擎，賣點係將Supercharger同Turbo集於一身，唔止馬力輸出達170匹，兩者各自在不同引擎轉速下獨立運作，如1,000-2,400rpm以下時Supercharger會介入，可助增強低轉扭力輸出，倘若在2,400至3,500rpm時要突然加速，Supercharger會繼續啓動，以減低TurboLag出現嘅機會。若當引擎轉數超過3,500rpm以上時，由於廢氣流量足夠推動Turbo，Supercharger便停止運作，純粹以Turbo喺高轉時提供較強嘅增壓效果。<br>咦，咁唔怪得繼2006年後再下一城，喺來自30個唔同國家嘅62名汽車傳媒手上，喺1.0至1.4公升級別引擎中，再攞到2007年最佳全新設計引擎獎啦！</p><p>悠穎馳<br> 豪邁不羈，愛車如命，聽幾下引擎聲就知咩車！</p></body></html>