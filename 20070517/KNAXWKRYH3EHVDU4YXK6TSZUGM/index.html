<html><header><meta charset="utf-8"><title>歐聯金礦在咫尺<br>投資特攻隊：朗斯必踢尼斯落水 - 吾中</title></header><body><h1>歐聯金礦在咫尺<br>投資特攻隊：朗斯必踢尼斯落水 - 吾中</h1><p>戰至季尾，終於輪到我吾中喺「投資特攻隊」同大家見面，今次我會同大家推介法甲，點解唔係我熟悉嘅荷蘭波？因為荷甲常規聯賽已打完，反而法甲就鬥到入直路，有得爭嘅球隊戰意鮮明，好似目前排第3嘅朗斯咁，為咗喺下屆踢歐聯，迎戰要護級嘅尼斯都一於冇面畀，朗斯單W有1.6倍，筍！吾中</p><p>朗斯𠵱家喺法甲以56分排第3，落後次席嘅馬賽兩分，但同第4位嘅波爾多同分，亦只係多第5位嘅索察兩分，法甲頭兩位直接可以踢下屆歐聯，而第3名則要踢歐聯外圍賽，第4位就踢歐協盃。好喇，有咗咁多背景資料，大家都估到點解我揀朗斯啦！係人都知歐聯係金礦，朗斯為咗保住下屆歐聯席位，今迎尼斯時就點會唔盡全力呢？</p><p>對下游球隊3勝1和</p><p>雖然朗斯剛喺上場聯賽吞咗冠軍隊里昂3蛋，但里昂一向超班，朗斯輸波非戰之罪，今場迎戰實力低里昂幾班嘅尼斯，就算續有守將基歷特與比斯華因傷缺陣，朗斯勝望仍濃。畢竟，朗斯今屆對住聯賽尾5嘅球隊表現唔錯，共獲3勝1和，加上佢哋嘅主力好似前鋒丹尼卡辛、中場施度基達、卡里爾同埋後衞阿達馬古尼巴利等全部可以候命，單W穩陣。<br> 法甲尾3隊降班，尾4嘅尼斯領先尾3嘅特魯瓦5分，聯賽剩番兩輪，仲有護級壓力，今場當然希望搶分啦！不過，佢哋今屆作客成績麻麻，1勝7和10負，仲入得嗰7球咁大把，加上到訪聯賽前6名球隊得2和3負，今場我就唔睇好嘞。唔好話我迷信，尼斯一對前鋒貝利安同埋拉斯蘭廸斯喺01/02球季開始效力新特蘭時，「黑貓」嗰屆排尾4，跟住嗰屆仲降埋班㖭（雖則拉斯蘭廸斯喺嗰屆俾新特蘭借走），今屆佢哋又再「雙劍合璧」，唉！</p><p>明尼路「保地」和格</p><p>巴甲上周開「咧」就爆到七彩，冷門就梗係揀呢個聯賽嘅波啦！呢期我選明尼路禮拜日作客保地花高不敗和波。理由好簡單，兩隊近期喺巴西盃交手過兩次，加埋呢場就兩個禮拜對3次，咩路都熟晒，摸和機會幾高。暫未知和波有幾多倍，但閒閒哋有3倍，諗得過。</p><p>投資特攻隊金句</p><p>「係人都知歐聯係金礦，朗斯為咗保住下屆歐聯席位，今迎尼斯時就點會唔盡全力呢？」</p><p>冷選23線股</p><p>星期日40<br> 主客和<br> 保地花高和（待定）<br> 評語：我踢波唔叻，都知兩隊短期內交手3次會熟晒路，唔易分勝負。</p><p>熱選大藍籌</p><p>星期六28<br> 主客和<br> 朗斯勝（1.6倍）<br> 評語：朗斯下屆踢到歐聯就發達，??家只差兩步，冇理由會自毀長城啫</p></body></html>