<html><header><meta charset="utf-8"><title>自認猶太人見錢開工<br>LisaS.：我會繼續著Fur</title></header><body><h1>自認猶太人見錢開工<br>LisaS.：我會繼續著Fur</h1><p>任何時候都不忘自己是愛財猶太人的LisaS.，昨日行騷示範皮草，被問到MaggieQ早前表態不穿皮草，她指尊重對方的決定，自己因工作關係，客戶要求穿皮草她不會sayno，只要有酬勞就可以。果然坦蕩蕩認發錢寒。</p><p>混血名模LisaS.昨日偕兩名模特兒在中環為時裝名店TheSwankShop，示範旗下品牌GianfrancoFerre及Mondiano皮草系列。穿上價值20多萬元的栗鼠毛皮草的LisaS.，指前日才由南非返港，更因工作太忙以致抵抗力減弱病倒他鄉，她說：「本來呢次我仲會去我喺南非嘅度假屋，但一來一回要四個鐘車程，我又唔舒服，終於都冇去到。」</p><p>「尊重佢個決定」</p><p>早前MaggieQ親自去信善待動物組織（PeTA），表態不穿皮草，更成功說服主演的新片《三國．見龍卸甲》監製，整部電影的戲服也以仿皮草代替真皮草，LisaS.昨日得悉後說：「每個人都有佢個人嘅選擇，我會尊重佢呢個決定，不過我會繼續着fur，正如我會食肉同着皮鞋一樣，另外因為工作關係，我唔會anti-fur，客戶有畀酬勞我㗎嘛，我係猶太人，最緊要有錢！」</p><p>「我都唔係壞人」</p><p>記者又指PeTA成員的行為有時的確過激，好像在TDC舉行的時裝騷上舉牌示威，LisaS.說：「其實大家各有立場，嗰啲人唔係壞人，我都唔係壞人。」<br> 採訪：DebbieLum<br> 攝影：ChanChiLam</p></body></html>