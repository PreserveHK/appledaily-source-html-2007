<html><header><meta charset="utf-8"><title>紅黑盤王：史特加強陣「布」捷 - 賴恩</title></header><body><h1>紅黑盤王：史特加強陣「布」捷 - 賴恩</h1><p>畢傑呢期隻身走訪巴西直擊巴甲賽事，今次「紅盤王」由小弟賴恩代筆。首次執筆呢個專欄，筆者希望能繼承畢傑嘅餘威，為大家帶來利潤。<br> 隨住英格蘭主要級別聯賽落幕，加上法甲又行將收「咧」，選擇越嚟越少。咁樣反而仲好，因為可以專攻其餘聯賽，好似今期所推介德甲「盤王」史特加，只要主場擊敗科特布斯就封王，以佢哋呢期氣勢如虹，大勝可期！</p><p>攻擊主將「弗」爆</p><p>以目前形勢嚟睇，史特加可以話佔有絕對優勢，雖然話佢哋只要喺主場保持不敗，封王機會都好高，但如果一個唔好彩，另一邊廂嘅史浩克04大炒比勒費爾德，真係一聲唔該就將錦標拱手相讓，所以史特加今仗肯定盡遣強陣，尤其呢排「弗」到爆嘅卡卡奧同埋羅拔圖希拔，肯定有貨交。<br> 盤路走勢方面，史特加上場反勝波琴之後，已經係佢哋自3月尾之後所贏嘅第7場亞洲盤，「德甲盤王」之名絕對當之無愧，尤其主場出擊贏盤率更高達64.3%（14場贏9次），而且佢哋聯賽又7連勝，呢股氣勢押「讓球主客和」的「主勝」冇走雞喇！<br> 文：賴恩</p><p>今周財星：史特加</p><p>推介<br> 讓球主客和：星期六19<br> 史特加勝[-1]（1.6倍）</p></body></html>