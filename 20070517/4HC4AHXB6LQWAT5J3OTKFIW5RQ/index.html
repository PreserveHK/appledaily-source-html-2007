<html><header><meta charset="utf-8"><title>數碼達人：全球首創HDD×DVD兩用DV<br>無腦過碟勁Easy</title></header><body><h1>數碼達人：全球首創HDD×DVD兩用DV<br>無腦過碟勁Easy</h1><p>每次約女仔拍片，個個都話無時間，其實係嫌我遲遲都唔燒番隻碟畀佢哋；今次唔同，因為用了HITACHI最新的DVD燒錄+硬碟式攝錄機，據知係現時全球首部！內置30GB硬碟，足夠拍攝23小時笑笑小電影；最重要係可以即時由機內的硬碟複製至DVD，完全不用經電腦，今次喺Fiona和Isis面前可以威吓啦！<br>記者：馬靜兒<br>攝影：何家亮<br>Model：Fiona、Isis、Edmond</p><p>3合1攝錄全球首部</p><p>市面上一般手提攝錄機，主要分為硬碟、DVD±R/RW（1.4GB或2.8GB）、記憶卡（最高8GB）同miniDV四類儲存媒體；各有各話自己嘅長處，不過最基本可以歸納為硬碟勝在容量大，一般可以上至數十GB，去一個悠長假期都唔使「換片」；至於其餘3種插入式記憶媒體，就勝在容量體積富彈性，而且在電腦及家用AV產品上兼容性較高！不過HITACHIDZ-HS500E係現時全球首部將硬碟、燒錄式光碟同記憶卡3合1嘅產物，可以話對未來的DV機有相當指標性作用。</p><p>30GBHDD</p><p>30GB硬碟影足23小時</p><p>約咗Fiona同Isis去淺水灣「初夏下水祭」，咁啱又係我部新機DZ-HS500E處女航；俾佢哋知道仲要係全港首試，真係開心得要死！<br> 黑魂機身嘅DZ-HS500E，一攞出嚟已經BuildUp到Pro級拍友Image！攞上手感覺機身平衡做得幾好，505g重量OK有手感，好易攞到「中軸位」，運鏡攞位都好就手；話畀佢哋知咪睇「小」呢部機，吋零的機身側門中，已經內藏有30GB容量的硬碟，佢哋馬上露出匪夷所思嘅神色！須知HITACHI做微型HDD技術一向手執業界牛耳，今次動用了最新的微型HDD，實物Size比一個Zippo打火機還要細，但卻內置有30GB的高容量，並且可以用比一般DV機（約800×600）更高的畫質1,024×768，靚錄23個鐘，撇除食飯時間，真係唔停錄足成日都仲得！不過機身電池就跟唔到佢咁長氣喇！最多只能拍上100分鐘，好彩我買定後備電池！</p><p>即燒DVD揀啱先過片</p><p>拍片、影相又游水搞咗成日，跟手帶兩個靚女去CoffeeShop飲茶，都估到佢哋會追我攞片；以往嘅DV多數要返到屋企先做到燒碟後期工作，不過DZ-HS500E內置燒碟功能，除咗可作「燒DVD式」DV外，佢仲有即時燒錄功能，可將HDD嘅片馬上轉燒為DVD-RAM、DVD-R/RW或DVD+R/RW！<br> 燒錄過程都相當簡單（必須插住濕電），只要在碟盤放入可燒錄光碟，再按機頂紅色「DUBBING」，就會自動過片即燒！此外機身仲有章節燒錄功能，剔選所需章節就會跟住嚟燒，真係方便到好似數碼相機揀相咁簡單！</p><p>HDD過碟StepByStep</p><p>30X光學變焦極罕見</p><p>測試後感！除機身功能強外，最令人驚歎可算係佢機身鏡頭，有成30×光學變焦能力（另加1,500×數碼變焦），唔好話一般DC冇得比，就算市面好多手掌SizeDV機都屬較罕見；鏡頭配合最新LSI影像處理器及電子影像穩定系統，除分色能力強外，高倍數變焦時，亦能有效防止因手震造成的影像模糊情況。不過唯一不足處，係80萬像素的CCD，只能作640×480的定格相片拍攝，DC功能稍嫌不足，不過對於呢類Pro機，DC功能多用作後期製作的「過場相片」之用，對此實應付有餘。</p><p>試相區</p><p>HITACHIHYBRIDDZ-HS500EProfile</p><p>感光元件：1/6CCD（80萬像素）<br> 鏡頭：30倍光學變焦+1,500倍數碼變焦<br> 顯示屏：2.7"<br> 硬碟：30GB<br> 光碟燒錄：DVD-RAM、DVD±R/RW<br> 影片最高解像度：1,024×768<br> 相片最高解像度：640×480<br> Hitachi（27700377）</p></body></html>