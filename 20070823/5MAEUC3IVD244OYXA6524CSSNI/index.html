<html><header><meta charset="utf-8"><title>徵《真相》片段冇下文<br>亞視拖觀眾$500肉酸</title></header><body><h1>徵《真相》片段冇下文<br>亞視拖觀眾$500肉酸</h1><p>亞視資訊節目《第一手真相》邀請觀眾提供短片揭發社會真面目，承諾經錄用後會給500元作酬金。兩位曾發送短片的本報讀者卻投訴亞視拖欠酬金，其中一位陳先生稱被拖欠三個月，雖然亞視解釋因搬廠房致延誤發支票，但兩位苦主力斥亞視有欺騙之嫌。</p><p>由陳啓泰和林韋辰等主持的亞視資訊節目《第一手真相》近日復播，這個節目邀請觀眾提供有趣短片，一經採用會給予500元酬金，可是本報近日先後接獲兩名讀者投訴，指向《第》節目提供短片並已播出，但遲遲未收到應得酬金。</p><p>「最快半年後畀錢」</p><p>讀者陳先生早在5月向《第》節目提供一段關於「阿叔聞腳」的片段，內容是一名懷疑精神有問題的屯門男子不時嗅腳，行為怪異。陳先生說：「短片出街後，亞視有人聯絡過我，話半個月可以畀錢，不過我哋等到𠵱家都成三個月，催佢又冇回音，上個星期佢哋有人打嚟話因為亞視搬廠，所以最快要半年後先畀得番啲錢。」陳先生對亞視的拖字訣甚為不滿，他說：「咁大間機構都呃人錢，我對佢哋好反感，我以後都唔會再捧佢哋場。」<br> 另一位楊小姐於6月提供了一段女顧客在商店無理取鬧片段，短片出街至今仍未收到酬金，她曾向亞視公關部投訴，楊小姐說：「我上個禮拜接到佢哋電話，話要我等多四至六個禮拜，佢藉口多多，話亞視搬新廠，不過我覺得佢哋咁嘅手法好呃人。」<br> 有份主持的陳啓泰對此表示並不清楚，他昨日在電話中說：「照我所知，亞視開票要經好多部門批核，最快都要兩個月。」</p><p>稱受搬廠易主影響</p><p>至於亞視高級副總裁葉家寶昨日則在電話中說：「我要澄清亞視一定會承諾兌現500蚊酬金，之前都支付咗數百名提供片段嘅觀眾，可能近排因為公司搬廠同股權變化問題，支票先出慢咗，平時兩、三個月內一定會出到票。」他表示會跟進有關個案。<br> 採訪：比華利</p></body></html>