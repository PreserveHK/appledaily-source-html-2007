<html><header><meta charset="utf-8"><title>法甲初析：斯堡平手盤明「朗」 - 牽牛</title></header><body><h1>法甲初析：斯堡平手盤明「朗」 - 牽牛</h1><p>經過周中國際賽期，法甲重燃戰火；通常呢種情況，越多國腳參與國際賽，越易在聯賽跌watt；斯特拉斯堡迎朗斯一戰，朗斯有多名主力踢完國際賽，平手也忌捧。<br> 朗斯前鋒阿卡尼、中場尼納高華斯域等主力，均要歸隊踢國際賽，對朗斯戰力影響甚大；而且要留意，朗斯下周日還要出戰歐協盃外圍賽次回合，加上朗斯仍有前鋒廸丹尼養傷，今仗料不會博到盡。<br> 相反，斯特拉斯堡以一支「升班馬」來說，季初表現有晒交代，4戰取得2勝1和1負，而且主場更取得1勝1和，先迫和馬賽，更擊敗上季中游歐塞爾；年青前鋒加美路「弗」到震，近兩仗都有波入。斯軍今季目標就係留級，更不會放過主場搶分機會，既然對手朗斯有疑點，平手盤撐硬主隊。</p></body></html>