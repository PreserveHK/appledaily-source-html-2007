<html><header><meta charset="utf-8"><title>馮仁昭四圍超：小田開騷陶才子撐場 - 馮仁昭</title></header><body><h1>馮仁昭四圍超：小田開騷陶才子撐場 - 馮仁昭</h1><p>黎小田同陶傑日前喺柴灣為10月舉行嘅《問我三十年黎小田演唱會》拍攝宣傳海報。演唱會將會有多位歌手演繹黎小田嘅金曲，佢仲搵咗才子陶傑做司儀，外國歌手LauraFygi都會做嘉賓。黎小田話：「10月18到20號搞3場啦，嘉賓有葉振棠、王馨平同陳秀雯等，我唱一、兩隻啦。大公仔（關菊英）忙自己個演唱會，所以未覆到得唔得閒。」</p></body></html>