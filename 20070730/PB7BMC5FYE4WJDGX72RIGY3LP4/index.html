<html><header><meta charset="utf-8"><title>Bono莎瑪跳進奇幻宇宙<br>環球片場：披頭四新片樂韻息戰禍</title></header><body><h1>Bono莎瑪跳進奇幻宇宙<br>環球片場：披頭四新片樂韻息戰禍</h1><p>披頭四（TheBeatles）嘅音樂永垂不朽，唔單止成日有未曝光嘅作品推出，歌曲仲可以化成唔同嘅藝術形式，繼早前索拉奇藝坊喺賭城演出雜技表演《Love》後，今年9月美國又有一齣以披頭四為主題嘅歌舞電影上映，片名仲借用樂隊名曲《AcrosstheUniverse》，預告片喺網上有得睇。</p><p>投入反戰學運</p><p>披頭四代表咗上世紀60年代愛與和平嘅嬉皮文化，齣戲嘅故事就喺當時發生，講述一名叫Jude嘅英國學生去到美國搵阿爸，結果遇上年輕貌美嘅當地少女Lucy，兩人深深相愛，不過Lucy嘅哥哥Max被迫去打越戰，於是呢對小情人就投入咗當時好紅火嘅反戰學運。心水清嘅fans相信都留意到三位主角嘅名字嚟自披頭四歌曲，除此之外，齣戲都係用披頭四嘅歌曲串連，影像以CG注入60年代迷幻味道，令觀眾好似走入咗披頭四嘅音樂宇宙一樣。<br> 齣戲唔算話有大卡士，最為人熟識嘅係女主角EvanRachelWood（即係邪神MarilynManson新女友），不過就有唔少紅星客串，包括U2主音Bono扮Dr.Robert同莎瑪希恩（SalmaHayek）扮護士，佢哋同樣都係披頭四歌詞入面嘅虛構人物。<br> 《AcrosstheUniverse》預告片<br> 網址：<br>  http://www.apple.com/trailers/sony_pictures/acrosstheuniverse/high.html <br> <br> 版主：阿Net<br> 本欄逢周一至五刊出</p></body></html>