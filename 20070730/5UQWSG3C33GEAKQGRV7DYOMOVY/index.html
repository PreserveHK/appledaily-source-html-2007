<html><header><meta charset="utf-8"><title>安仔精挑愛心女友</title></header><body><h1>安仔精挑愛心女友</h1><p>許志安前晚在灣仔演藝學院為港台主辦的「積極樂頤年長者慶回歸晚會」擔任表演嘉賓，大受長者歡迎，原來他十分了解老人家的心事，安仔說：「對老人家要有愛心，所以我堅持要同父母同住，如果我女友唔肯同老人家住，呢啲咁冇愛心嘅女朋友，我肯定叮走佢。」</p><p>否認父親中風</p><p>最近有報道指安仔因為父親中風，所以要賣保母車籌錢請看護，安仔否認說：「我阿爸只係有啲老人病，賣保母車係因為每逢周六、日唔使返工，咁我索性租車用好過，反正自己揸，不過自從傷腳後，我架跑車已經賣咗，𠵱家我改買咗一架私家車嚟用。而我前年已經請咗看護畀阿爸，根本唔係近期嘅事。」<br> 此外，安仔與蘇玉華昨日分別以關懷大使與救援大使身份，出席於九龍灣舉行的「無國界醫生日2007」活動。<br> 採訪、攝影：王連連</p></body></html>