<html><header><meta charset="utf-8"><title>數碼達人：旅行Notebook<br>世界之最輕．最薄．最長氣</title></header><body><h1>數碼達人：旅行Notebook<br>世界之最輕．最薄．最長氣</h1><p>搭長途機有好多打發時間的唔同方法，有人瞓覺、有人睇戲、有人打機、更有人用電腦處理文件等。不過Notebook電源好多時撐唔住，而東芝最新推出的PortegeR500，備用時間長達14小時，再加上全球最輕同最薄的機身，旅行夠晒輕鬆！<br><br>記者：許福合<br>攝影：陳盛臣<br>ImageGirl：Christy</p><p>R500屏幕只有我睇到，坐中間位打文件都唔怕俾人睇到。而且電力強勁，14個鐘捱到全程機。</p><p>無線上網SayBye</p><p>其實唔只坐飛機悶，候機時間亦係唔好過！不過現時機場已經提供有無線上網服務，拎住R500就可以無線上網，上機前收發電郵、玩MSN、同朋友SayBye！而拎住R500周圍走，亦非常輕鬆，事關講機身，R500真係好輕巧，佢係世界最輕同最薄，以12"屏幕規格比較，只有1.095kg，可以單手拎住用電腦都唔覺攰，而機身更係出奇地薄，最薄處只有19.5mm，當合埋機蓋，厚度連半粒AA電芯都無。加上R500已經內置有7mmDVDSuperMulti，並無因為纖體而偷工減料！</p><p>屏幕私隱度高</p><p>R500仲有另一個世界之最，就係採用超低電壓UltraLowVoltageU7600，只要使用跟機6Cell電池，備用時間可長達14小時，與一般7-9小時相比，真係慳電好多。不過要留意，14小時係指R500處於靜止無動作狀態，若然要打吓文件、睇吓DVD，操作時間自然要打個折扣，不過一般6-8小時應無問題。R500另一個特別設計，就係屏幕可視角度小，屏幕只有正面觀看先睇得清楚，唔怕旁邊嘅人睇到，私隱度高。</p><p>長氣測試</p><p>R500重點之一，係備用時間超長氣，東芝就話去到14小時，究竟真唔真？以下就來一個靜止測試。將R500使用預設慳電設定，5分鐘關閉屏幕，測試結果係14小時之後，R500仍然有畫面睇，操作亦正常，而電量大約剩餘2%左右。</p><p>Profile<br> 處理器：Core2DuoU7600（1.2GHz）<br> 記憶體：1GBDDR2<br> 硬碟：160GB<br> 屏幕：12"WXGA<br> 光碟機：DVDSuperMulti<br> 顯示：IntelGMA950<br> 體積：283×215×19.5/25.5mm<br> 重量：1.095kg<br> 查詢：其士（29533555）</p></body></html>