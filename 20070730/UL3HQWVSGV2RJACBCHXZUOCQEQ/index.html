<html><header><meta charset="utf-8"><title>悔恨唔聽老竇話<br>散戶連線：網友呻冇買壽仔</title></header><body><h1>悔恨唔聽老竇話<br>散戶連線：網友呻冇買壽仔</h1><p>國壽（2628）發「盈喜」─半年純利急升一倍，刺激噚日股價勁升3.3%，收報33.1蚊。</p><p>錢多怕死要買保險</p><p>Its_8好興奮話：「內地經濟高速發展，好多同胞變晒做有錢人，錢多自然怕死，怕死自然要買保險，所以國壽只會『有買貴，冇買錯』，幾時都係入貨時。」<br> jamwolf168對壽仔抱有好大期望：「1個月目標價38蚊。」85720062328仲有信心：「短線壽仔會見36蚊，中線就40蚊，長線梗係睇升100蚊。」<br> 108men相信：「最好3隻保險股全部買晒，即係包括平保（2318）同財險（2328），肯定冇走雞！」<br> 小鯊魚認為：「長遠嚟講，2628一定值40蚊以上，有QDII幫助，投資發展空間都大咗，所以買壽仔當做定期，簡直係一流之選。」</p><p>當做定期一流之選</p><p>Let_itbeeee就話：「唉！老竇老早就叫我買壽仔，嗰陣時仲係18蚊，但自己堅持揸住工行（1398），點知家吓2628升到七彩，點後悔都冇用，一句講晒：『不聽老人言，吃虧在眼前！』」<br>  http://www18.discuss.com.hk/viewthread.php?tid=4869900&amp;highlight=2628 </p><p>報料站</p><p>歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>