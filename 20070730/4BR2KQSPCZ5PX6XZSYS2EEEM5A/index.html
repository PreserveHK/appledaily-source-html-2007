<html><header><meta charset="utf-8"><title>溫碧霞為41歲驕傲</title></header><body><h1>溫碧霞為41歲驕傲</h1><p>溫碧霞昨日到白沙灣拍攝寫真集，她事先張揚最性感的也只是穿比堅尼，整本寫真集的主題是「Beautyoflife」，故此着重美感多於性感。</p><p>讚老公好眼光</p><p>昨日適逢溫碧霞41歲生日，但要在工作中度過，她表示老公並沒投訴。至於老公送了甚麼禮物，溫碧霞說：「佢送乜都冇所謂，佢對我好，就好過送禮物。佢次次都揀中我鍾意嘅，總之禮物係其次，心意最重要。」<br> 溫碧霞又透露這是她第三次拍寫真，每次差不多相隔10年才拍一次，她說：「30歲後先成熟，到𠵱家40歲就係人生另一階段，但到50歲就應該唔會拍，今次係最後一本喇，全裸唔會考慮，但自己都幾驕傲41歲，都好似冇乜點變。」<br> 採訪：駱華齡<br> 攝影：葉君海</p></body></html>