<html><header><meta charset="utf-8"><title>中環在線：王兟為激情入私募基金 - 李華華</title></header><body><h1>中環在線：王兟為激情入私募基金 - 李華華</h1><p>Banker之中嘅Banker王兟，離開咗TOM仔經已一段時間，雖則話低調，但係人都知佢響私募基金德州太平洋（TPG）落腳，做大刁食大茶飯，之不過，佢當年唔做TOM仔CEO，原來係諗住用自己個名做生招牌，搞私募股權投資公司！</p><p>放棄「單幹」</p><p>兟哥接受內地《理財周刊》訪問時話，踏出TOM仔門口經已半年，呢段期間佢已為自己間公司做咗好多嘢，連公司logo都諗好，但收到TPG嗰邊話請佢之後，又開始動搖，皆因TPG係世界上最傳統、最成功、最經典的公司……但響正常情況下，華華相信銀彈先至係最能令人動搖嘅！<br> 篇報道又寫話，兟哥原先係準備「單幹」（自己一個人搞）嘅，但響權衡過利弊之後，都係揀入TPG，因為呢個行業充滿挑戰同埋激情──激情？唔通TPG諗住入股夜總會或者桑拿浴室乎？</p></body></html>