<html><header><meta charset="utf-8"><title>魚缸暴炒族：落實收購聯康值得憧憬 - 方星俠</title></header><body><h1>魚缸暴炒族：落實收購聯康值得憧憬 - 方星俠</h1><p>環球「股災」稍過，不少散戶問星俠「你驚唔驚」？我答曰：「有乜好驚？」港股以約2個月時間由20800炒上逾23300水平，回調一千幾百點又何妨？<br> 星俠開欄以來，從未言及炒輪，因炒輪旨在刀仔鋸大樹，必須進出頻繁。坊間全面看淡滙控（005），甚至有人揚言一注獨沽，星俠的炒股第六靈感即時催促我直撲「撈」滙控C輪！收市後「大笨象」派中期成績表，純利勁升25%至109億美元，超乎股海預期；星俠已知勝券在握！</p><p>愛股之一聯康生物（690）剛落實收購製藥企業深圳華生元，其06年度純利2150萬元，旗下主治燒傷的噴霧劑已取得「國家一類新藥」證書，兼有治療眼疾的滴眼藥「金因舒」，側聞有關藥品已獲俄羅斯藥監局通過審批，可在市場銷售。另華生元尚有3隻新藥正研發當中。<br> 聯康年度業績已扭虧為盈獲利6032萬元，收購華生元後集團將如虎添翼，已惹基金垂青，料聯康股價應可見1元美金以上。</p></body></html>