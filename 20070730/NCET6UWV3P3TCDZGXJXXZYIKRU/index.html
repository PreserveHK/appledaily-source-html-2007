<html><header><meta charset="utf-8"><title>澳門新體驗：七百蚊嘆米芝蓮餐廳<br>一生必試一次</title></header><body><h1>澳門新體驗：七百蚊嘆米芝蓮餐廳<br>一生必試一次</h1><p>澳門「地膽」小秋，在香港無意中認識了美少女阿草，大家聊得投契，才發現原來對阿草來說，澳門是一塊從未踏足的「處女地」；而近年澳門因為新賭場酒店越開越多，發展一日千里，令阿草對這塊處女地產生好奇，於是小秋應承，為美少女帶來一個全新的「初體驗」。<br><br>記者：張一豪、朱崇德<br>攝影：林栢鈞、陳偉強<br>模特兒：小秋、阿草</p><p>美少女奄尖，尤其香港的美少女，小秋當然不敢怠慢，於是趁暑假空閒，大膽誠邀阿草過濠江一遊。「你放心交個人畀我，包你玩得開心，食得盡情，一次過滿足晒你。」小秋拍心口叫阿草將這個初體驗完完全全交給他。</p><p>大三巴下　南歐角落</p><p>「嚟澳門，點可以唔到大三巴，不過淨係嚟影幾張相就走，又點顯得我嘅誠意？」小秋原來為她準備好一頓寫意的午餐。「呢度角落餐廳今年5月至開，佢外表好似一間法國菜餐廳，充滿藝術氣息，但其實係食正宗地中海同南歐菜。如果下午嚟，要試吓佢嘅Tapas小食，例如多汁嘅希臘焗釀肉醬波椒，同埋入味而且充滿層次感燉釀洋葱，加杯嘢飲，都係幾十蚊，好抵！」兩人在此過了一個滿足的下午。</p><p>華倫西亞蒸焗海鱸（前$112），法式煎牛扒（後$168）</p><p>歐洲人愛用蒸焗的方法烹調魚類，蒸過的海鱸以提味的菇菌去焗，再淋上西班牙橙汁，鮮味香濃；牛扒是安格斯牛，烤至5成熟，配法國傳統的香草牛油汁，又滑又香。
</p><p>意式奶凍(芭菲)$40
</p><p>意式奶凍即法國的芭菲，做法與雪糕相同，將忌廉、榛子加雞蛋混合冷凍，軟滑香甜，阿草一吃便愛上。
</p><p>角落餐廳</p><p>電話：（853）23989229<br> 地址：澳門大三巴巷3,5,7號<br> 營業時間：12nn-11pm<br> 交通：碼頭乘的士約MOP20<br> 座位：46個<br> 人均消費：$150-$200</p><p>漁人碼頭　發現非洲村</p><p>大三巴浪漫午餐之後，小秋說要帶阿草去闖「非洲」，阿草一猜便知他說的是集多個外國特色景點而設計的「漁人碼頭」。<br> 「係呀，呢度大約大半年前開咗一間食非洲式自助餐嘅非洲村，係全澳門首間、亞洲第二間以非洲部落為主題嘅燒烤餐廳。以非洲原住民建築為設計藍本，露天區佈置簡潔，行出少少碼頭一帶日落景色盡收眼底。<br> 食物方面以燒烤為主，最具特色係露天烤全羊，當然還有非洲特色菜啦！</p><p>必試燒全羊</p><p>烤的是不足歲的羔羊，肉嫩不羶，羊油滴到炭火上，飄來陣陣香味，未吃，已好有氣氛。
</p><p>非洲風味三寶
</p><p>據總廚杜師傅說，非洲菜講究原汁原味冇花巧，這款「三寶」包括以海粗鹽、橄欖油、薯仔及鱸魚做的「莫山比克魚」，以紅腰豆、通粉、雜菜煮的「紅豆雜菜湯」及用橄欖油加洋葱炒香再加黃薑粉生煮的「黃薑粉飯」。</p><p>師傅推介甜品</p><p>非洲是沒有甜品的，所以這裏的甜品是集東西各地之大成，而師傅近來推介這個「泰式番薯布甸」，鬆軟又充滿蛋香，來到非洲村一定要試試。</p><p>非洲村</p><p>電話：（853）2993678<br> 地址：澳門漁人碼頭非洲村燒烤樂園餐廳<br> 營業時間：星期一至五6:00pm-12:00mn，六、日及假期3:00pm-1:00am<br> 交通：碼頭乘的士約MOP15<br> 座位：300個<br> 收費：星期一至五MOP148，六、日及假期MOP168</p><p>新Hea點<br>開業2個月　酒店級街坊甜品<br>BitterSweet</p><p>碼頭搭的士約$45　<br> 同司機講：「氹仔官也街中間。」<br> </p><p>米糠布甸雪糕食落唔過甜，唔Heavy！$7-$8，最香係咖啡、紐約芝士。
</p><p>（下）葡式蛋布甸$9；（上）藍莓鮮奶布甸$7.5</p><p>地址：氹仔官也街27號地下<br> 電話：（853）28830289</p><p>開業1個月　葡人百變布丁<br>HappyLemon&#13;</p><p>碼頭搭的士約$15　<br> 同司機講：「議事亭前地，唔該晒。」</p><p>紅豆布丁烤茶$12</p><p>特低溫多番炒製紅茶，再蒸餾，配料是紅豆及布甸。</p><p>地址：澳門天神行27號<br> 電話：（853）64048300</p><p>開業2個月　歐洲味道　書香咖啡室<br>BookaChino&#13;</p><p>碼頭搭的士約$15　<br> 同司機講：「星際後面有落。」</p><p>地址：澳門聖德倫街434號獲多利大廈地下<br> 電話：（853）28723362</p><p>開業6個月　韓糖果子玩賣相<br>高麗精品糖果店</p><p>碼頭搭的士約$15　<br> 同司機講：「議事亭前地，有落。」</p><p>冬甩/荷包蛋$18</p><p>老闆Fanny提我，食完支叉當餐具用，環保啲。</p><p>韓國泡菜……罌糖$58<br> 2吋高，收滿小糖。</p><p>地址：澳門大堂巷16號A舖<br> 電話：（853）28389381</p><p>開業6個月　世界各地手信<br>喜有此禮</p><p>碼頭搭的士約$15　<br> 同司機講：「議事亭前地，唔該。」</p><p>瑞典單身戒指　$399/隻</p><p>瑞典人忽發奇想，點解單身人士冇戒指；925純銀加天藍玻璃，戒面半圓缺口表示對外開放，拼埋就是圓形圖案，咁就唔再單身。</p><p>地址：澳門天通街1號D<br> 電話：（853）28939153</p><p>開業1個月　英式懷舊酒店<br>萊斯酒店</p><p>碼頭搭的士約$12　<br> 同司機講：「漁人碼頭側有落。」</p><p>去萊斯玩，一定要訂這間有古典浴缸的房間。</p><p>地址：澳門漁人碼頭<br> 電話：（853）28782782</p></body></html>