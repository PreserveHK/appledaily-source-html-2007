<html><header><meta charset="utf-8"><title>散戶連線：股神沽貨網友騰雞</title></header><body><h1>散戶連線：股神沽貨網友騰雞</h1><p>股神畢菲特減持中石油（857），唔單止震動金融界，亦喺網上討論區掀起話題，紛紛猜度股神咁做有乜動機。</p><p>睇佢頭　先變現</p><p>Tim10281028警告：「股神畢菲特絕少沽貨，可能佢覺得857去得太高，所以減持，呢個絕對係一個壞消息，有貨喺手嘅兄弟，真係要諗一諗，係咪走人。」中石油上周五收報11.76元，應聲急挫3.13%。<br> JNC117好同意：「股神減持意義重大，大家都知佢係價值投資者，減持可能代表佢覺得857現價，已經超出實際價值。」Giuseppe_li亦話：「股神唔係一個咁易容易放棄手上股票嘅人，佢咁減持，我擔心只係第一步，遲啲仲會陸續有嚟。」DerekWong2亦有啲擔心：「買中石油都係因為股神，家吓佢沽貨，我諗我會……」&#13;</p><p>未賣晒　唔使驚</p><p>雖然大家有貨都諗住沽，但我叫豬豬就認為：「股神減持，唔代表會沽清手頭所有貨，只要佢仍有貨喺手，大家一日都唔使驚！」FCCK1997相信：「嚟緊幾十年中國嘅發展，一定需要用大量石油同埋天然氣，857始終有前景，兼且佢又派高息，大家唔使太騰雞。」<br> A1b2c33336更話：「股神都有機會睇錯㗎啫！」<br> <br>  http://www18.discuss.com.hk/viewthread.php?tid=4849468&amp;highlight=857 </p><p>報料站</p><p>歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>