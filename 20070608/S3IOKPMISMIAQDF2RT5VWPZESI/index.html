<html><header><meta charset="utf-8"><title>是日upload：入豆泥小學讀書冇壓力</title></header><body><h1>是日upload：入豆泥小學讀書冇壓力</h1><p>個個家長都認為自己是教育專家，見到不少家長因為子女派不到心儀小一而失落傷心，過來人「囹桼」在親子王國與網友分享教女秘方，就是當年刻意讓女兒入讀無名氣的「豆泥」小學，「我去過好多名校睇，發覺好多小朋友唔鍾意返學，呢間豆泥小學竟然冇咁嘅情況」。</p><p>經常代表學校比賽</p><p>他說由於該學校是全日制新校，故獲派位機率甚高，而且學生水平不會太高，「正常人一定唔使驚成績追唔上」。加上功課測驗少，「囡囡就大把時間睇課外書、睇卡通、睇漫畫」。另一好處是「好多機會代表學校出外比賽，讀名校，排隊都有排排」。<br> 他說女兒在此上學，小學生涯完全沒有壓力，「發夢都掛住要返學」。<br> 直到小五時準備升中一，他才稍為催谷，「最後無驚無險，入到一間都算唔錯嘅英中。所以入唔到名小學唔緊要，最緊要係學習氣氛同校風良好，派唔到心儀學校，使乜驚先？」<br> 其他家長對這種教女方法十分讚賞，不過人人都說始終是報讀名校較安心，「派唔到位先搵呢啲豆泥學校啦，入到名校梗係讀名校啦！」</p></body></html>