<html><header><meta charset="utf-8"><title>Fans想睇亞視無綫鬥法</title></header><body><h1>Fans想睇亞視無綫鬥法</h1><p>亞洲電視（ATV）近日落實第六度易主，查懋聲家族集團，以及北京中信集團旗下的僑光集團將入股亞視，據悉，入股的新公司將注入數億元新資金。除了一眾演員及台前幕後人員，電視迷都期待有好戲上演，既想看電視台挖角潮，又想看電視台鬥法搶觀眾，網民「無名小卒」是亞視擁躉，最想亞視擺脫「二奶台」命運，「亞視有新股東，大家覺得遲啲亞視會否超越無綫？」</p><p>網民都是電視陪伴成長的一代，對兩大電視台強弱懸殊原因議論紛紛，網民「123」說，新股東入主初期應該不會有明顯變化，「亞視唔會即刻超越TVB，不過我有信心會有進步，因為有咁多無綫前高層入去，又有大水喉，希望ATV拍多啲好戲，訓練多啲新人。」</p><p>讚節目唔差但虎頭蛇尾</p><p>網民秋芸認為無綫最大本錢是有慣性收視，「有新股東都冇用，啲人都唔理亞視做乜節目，一味睇無綫。」另一網民也說亞視積弱致命傷是慣性收視，「其實亞視節目唔係咁差，當年《今日睇真啲》、《百萬富翁》、《冷知識》，到𠵱家《第一手真相》都幾有趣，可惜虎頭蛇尾，可能真係風水有問題。」<br> 亞視多次易手，個個新老闆也壯志未酬，網友Wai_chanel指亞視早年也曾重金挖角，「證明呢招無用，新股東仲有乜方法搞起佢？」網民杰少有好橋聲稱可令亞視起死回生，「變為更徹底的共黨喉舌，做全港獨一中央台。」<br> <br> 《蘋果》網聞版請你報料！大家無論在網上網外發現任何騎呢搞笑的事情，都歡迎提供照片或短片資料。<br> <br> 一經採用可獲酬100元<br> 請附姓名、電話及電郵地址，電郵到：newsapple@appledaily.com</p></body></html>