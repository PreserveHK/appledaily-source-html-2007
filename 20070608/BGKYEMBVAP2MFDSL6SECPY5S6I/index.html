<html><header><meta charset="utf-8"><title>數碼達人：UMPC新打手！<br>Keyboard擘兩邊</title></header><body><h1>數碼達人：UMPC新打手！<br>Keyboard擘兩邊</h1><p>UMPC！玩Stylus篤芒、拿起手就寫，不過輸入速度慢；貪快加Keyboard，又要坐定定、冇咗流動性。Samsung新出UMPC——Q1Ultra有另一個諗頭，就係將大家平時打開嘅QWERTYKeyboard，擘開在芒兩邊，加上佢機身細細部，可以好似PSP咁隨街拿起手就打，好唔好用？即試！<br><br>記者：馬靜兒　<br>攝影：楊錦文<br>Model：Debbie</p><p>690g機身勁輕<br></p><p>Samsung不是第一次出UMPC，不過今次這部Q1Ultra，除了用Stylus輸入文字，還在機身兩個角位加入QWERTYKeyboard，方便大家打字，機身也較上一個型號輕了70g，僅重690g，攞上手真係輕如無物。<br> 屏幕的解析度有1,024×600，比其他品牌的800×400高一級，睇片睇相就更靚。跟機用4-Cell電池，較之前的3-Cell電池續航能力多咗個半小時，但對很多人來說依然唔夠用，可以買多件6-cell電池，用足7小時。<br> 今次加埋前後視像鏡，又預載了《NavigatoR2.0》的導航軟件，自己加多個GPS裝置，就可以當作汽車導航之用，7吋屏幕睇得舒服好多，無方向感的女仔駕車就唔怕迷路。不過，同是鋼琴面，可能今次要加入Keyboard，機身線條沒有上一代般流線型，女仔可能會嫌佢唔夠靚仔，不過內涵搭夠。</p><p>機身Snap!</p><p>測試兵團：拿起手就打勁方便!
</p><p>既然新加入Keyboard，今次找來6個人試吓打機。以1分鐘為限，看看大家可以打到幾多個字，打英文一個詞語當一個字計。</p><p>Meegan<br>測試成績：45個英文字&#13;</p><p>我會喜歡用Stylus多啲，但有埋Keyboard會方便好多；雖然唔太習慣個兩邊擘Keyboard，但都打出平時7成水準，相信多用會有進步空間。</p><p>Natalie<br>測試成績：35個英文字&#13;</p><p>啲掣好的骰，相信就算練到好熟，都好易入錯字；不過以兩隻手攞住都可以打得咁快，有啲估唔到囉！另外我覺得硬碟只得60GB唔多夠用。</p><p>Chimpy<br>測試成績：30個中文字&#13;</p><p>幾得意喎！成個QWERTYKeyboard放喺部機兩邊，但有少少難㩒囉！但用途可以同一般Notebook差唔多，細得嚟幾Powerful！</p><p>Chrise<br>測試成績：25個英文字&#13;</p><p>設計都唔錯，但初用唔太熟啲掣，跟電腦Keyboard有少少唔同，要一段時間先可以適應，用熟咗應該無問題；未熟啲掣前，我會用跟機的Stylus。</p><p>Debbie<br>測試成績：25個中文字&#13;</p><p>好似打緊PSP！我手指細都有時會㩒到隔籬個掣，要用多幾次先會打得順；機身細過我部Notebook好多，但慢過平日打電腦，勝在方便囉！</p><p>大Mark<br>測試成績：10個英文字&#13;</p><p>有啲打機Feel喎！攞出街就方便囉！喺屋企寧願打電腦個Keyboard；不過要讚機身物料，手感夠Firm又唔跣手，真係幾得！</p><p>Profile</p><p>SamsungQ1Ultra<br> 處理器：IntelProcessorA110<br> 記憶體：1GB	<br> 硬碟：60GB<br> 作業系統：VistaHomePremium<br> 顯示屏：7"WSVGA（1,024×600）<br> 傳輸：802.11b/g、藍芽2.0<br> 視像鏡頭：DualCamera（0.3M+1.3M）<br> 體積：227.5×22.9~23.9×123.9mm　　<br> 重量：690g<br> Samsung（28626008）</p><p>同級機比較<br>Keyboard版UMPC</p><p>除了SamsungQ1Ultra，三個不同品牌都推出了有內置Keyboard的UMPC，而且各有長處，可見UMPC正不斷改良，力撼Notebook市場。</p><p>FujitsuFMV-U8240
</p><p>最大的賣點是十足一部迷你版Notebook，大小約半張A4紙，更只有580g重量，的確好輕。屏幕可以180度旋轉，變身至平板電腦。</p><p>Gigabyte<br>U60UMPC&#13;</p><p>有趟開的Keyboard之餘，更內建30萬像素「人臉追蹤功能」網絡攝影鏡頭，都算UMPC的突破。</p><p>OQOModel02
</p><p>體積只有5.6"×3.3"×1.0"，一樣有趟開的Keyboard，是現存最細UMPC。此外畫像輸出竟支援HDMI功能，較罕見。</p><p>記者評語</p><p>咁多部有Keyboard的UMPC，Fujitsu最輕巧，但OQO又最細部，Gigabyte有人臉追蹤功能，Samsung有鋼琴面，各有各好。真係好難揀，不過，最吸引還是Fujitsu，女仔始終喜歡輕身，袋入手袋都得嘛！</p></body></html>