<html><header><meta charset="utf-8"><title>型事專輯：adidas晒冷展覽<br>喪Do男愛死　STANSMITH</title></header><body><h1>型事專輯：adidas晒冷展覽<br>喪Do男愛死　STANSMITH</h1><p>唔係個個月追新款波鞋、日日行波鞋街，就叫做超級波鞋fans，要當上呢個名銜，係要連每對波鞋的歷史都了解晒咁先夠in。adidas最近在旗艦店搞咗個小型波鞋展覽，show出adidas波鞋中的極品王者。身為adidasfans嘅903DJ「喪Do男」Leo（詹志文），今次聽到有經典球鞋做展覽，梗係第一時間去捧場！<br><br>記者：葉雪芯<br>攝影：林栢鈞</p><p>似入博物館
</p><p>今次展覽，展品共分四大類：ZXSeries、GAZELLE、SUPERSTAR和STANSMITH，大多是七、八十年代產品。部份展品是從海外及坊間多個收藏者中募集得來，包括adidas歷年來最受注目、罕有的款式，甚至original元祖版本都有，總共超過二十多款，展期一個月。<br> 「喪Do男」Leo係adidas忠實fans：「約十三、四歲就擁有第一對STANSMITH，屋企有十幾對唔同款嘅adidas，當中最多係SUPERSTAR，不過最鍾意都係STANSMITH系列，因為夠classic又着得最舒服。今次個show真係好經典，有啲鞋款已經好難見到，仲順便可以知道球鞋歷史同當時嘅運動發展史，好似入咗博物館咁。」</p><p>歷代經典<br>60's-70's<br><br>AUNIVERSALSL</p><p>SL是70年代經典手球專用球鞋，鞋底以生膠物料製，耐用舒適。早期由西德製造，連鞋盒亦寫上德文。</p><p>BRODLAVER
</p><p>RodLaver為網球界偉人，adidas在多屆Wimbledon中都出過其「偉人版」。此版本以尼龍加皮革製，跟STANSMITH可說是網球鞋的兩大始祖。
</p><p>CCOUNTRY
</p><p>當年以跑鞋名義推出，最經典的是MadeinFrance。70年代的設計採用三間及絨面製的後跟，其他時期則以皮革製作細節；加上後跟沒有adidaslogo，因此這版本更是無價寶。
</p><p>D	HAILLET<br>	STANSMITH&#13;</p><p>Haillet是當年的著名網球手，當StanSmith還未算大紅時，adidas以HAILLET型號為基本，轉化創製HAILLETSTANSMITH型號。</p><p>80's<br>ESUPERSTAR</p><p>特別處是鞋舌上的黑色印章及法國製身份。80年代rockbandRUNDMC的不綁帶着法令它聲名大噪，以至adidas在SUPERSTAR35thAnniversary之時，特別推出RUNDMC版本。</p><p>FZX380
</p><p>ZX系列球鞋採用的物料比跑鞋輕，此球鞋特別處是將70年代末至80年代初的經典型號MARATHON的元素滲入其中。
</p><p>GQUITO
</p><p>配色大膽，賣點為異常舒適，穿上時就好像踩在床褥上一樣舒服，是80年代「ZX」系列以外的另一經典之作。</p><p>90's<br>HTRIMM-TRAB</p><p>70年代非常經典的型號，90年代曾推出過復刻版，但只限於英國發售。這個版本是難得的德國製，加上採用PU膠鞋底，當年在歐美等地十分受歡迎。
</p><p>IGAZELLE
</p><p>用色大膽，採用頂級suede皮革，染色效果佳，還配上當年充滿raw味的金色燙章，連fashioniconKATEMOSS亦擁有一對紅色版本。</p><p>動物皮紋作新元素
</p><p>展覽主要係以ZXSeries、GAZELLE、SUPERSTAR和STANSMITH系列為主，所以今季adidas就推出了以這四大系列為藍本設計的新款波鞋，加入animalpack新元素，即係採用不同動物皮紋做設計，又運用多種新物料和顏色，夠晒獨特。</p><p>adidas</p><p>展期：即日起至7月3日<br> 地址：銅鑼灣京士頓街6號B<br> 查詢：25042186</p></body></html>