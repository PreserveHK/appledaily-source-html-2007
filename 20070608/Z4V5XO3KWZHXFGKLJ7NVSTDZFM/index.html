<html><header><meta charset="utf-8"><title>河知雲童年現在兩個樣<br>網上搜奇：大眼愛姐10歲定80</title></header><body><h1>河知雲童年現在兩個樣<br>網上搜奇：大眼愛姐10歲定80</h1><p>我阿Net最近喺內地「搜狐網」搵到個競猜韓星童年照片嘅遊戲，唔好話大批網友被難到，連我阿Net都𢱑晒頭，事關網站總共貼咗28張童年照出嚟，除咗部份中學校服照比較容易認之外，大部份都係10歲以下嘅童年照，都幾難估吓。</p><p>認住憲哥粗眉</p><p>比較容易認出嘅韓星包括李英愛、金喜善、宋承憲、河知雲同李準基，愛姐細個已經面尖尖，雙眼同𠵱家都冇太大出入，相信佢應該冇整過容。金喜善嘅相片同愛姐嘅情況差唔多，都幾易認，至於認出宋承憲嘅主要原因，係佢自細已經有條又長又直嘅「小新眉」。河知雲同基哥變化相對比較大，河知雲有一塊pizza面同兔仔牙，至於基哥就左右眼有啲唔對稱，不過輪廓同𠵱家相差唔遠。<br> 除此之外，阿Net仲見到疑似尹恩惠同Rain嘅童年照，尹恩惠手揸玩具車又眼眨眨，鬼咁可愛，至於Rain則一副天真無邪樣，不過網友眾說紛紜，實在唔敢肯定係唔係。<br> 網址： http://s.sogou.com/f?s=%CB%D1%BA%FC%BA%AB%D3%E9&amp;t=TP $dJUSFtm_rJuEBAAAA<br> <br> 版主：阿Net<br> 本欄逢周一至五刊出</p></body></html>