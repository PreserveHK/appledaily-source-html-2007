<html><header><meta charset="utf-8"><title>少女黎姿封籮霸　謝晒<br>熟女婷婷踢腿瘋得起</title></header><body><h1>少女黎姿封籮霸　謝晒<br>熟女婷婷踢腿瘋得起</h1><p>前日穿上三點式後被指是籮霸的港姐大熱「少女黎姿」2號何傲兒，昨日無綫公佈其三圍數字是34、25、36，上下圍稍嫌不合比例，她被追問體形問題時一度眼濕濕。反而「熟女婷婷」9號王君韾調皮愛玩，習跆拳道時腿法不俗，甚為搶鏡。　北京直擊</p><p>無綫昨日公佈1號至8號候選港姐的三圍數字，現年18歲、被封為「少女黎姿」的大熱門2號何傲兒，前日以三點式示人時被發現有巨籮，官方公佈其三圍數字是34、25、36，以其5呎5吋高、體重119磅的身形，似有減肥需要。至於有「翻版陳法拉」之稱的6號王卉霖，上圍只有32，尺寸上最輸蝕，5號鄭瑩瑩和8號梁詠詩上圍32.5，皆平平無奇。</p><p>被彈盆骨大</p><p>昨日16位佳麗在北京體育大學接受體能訓練，1號至8號佳麗學武術，9號至16號學跆拳道，何傲兒未知是否因為傳媒一面倒指她穿泳裝太肥，顯得沒精打采，起初她還死撐稱不覺自己肥，也不會刻意減肥，後來則謂平日也有做運動和跳拉丁舞，會少吃點零食，多吃素菜。<br> 問何傲兒之前可有被人話肥，她說：「都有人話我盆骨大。」那麼選美可會較蝕底，她說：「唔會嘅，睇整體嘅。」不停被追問身形問題的何傲兒一度眼濕濕情緒低落，有記者安慰她不要不開心，她說：「我冇唔開心呀，我都冇睇啲報道。」<br> 錢嘉樂、森美和小儀則一致表示對「熟女婷婷」9號王君韾印象較深，因為她為人調皮、活潑，適合在娛樂圈發展，森美更踢爆英文名叫Grace的她，被笑謔做「crazy」（瘋狂）。錢嘉樂前女友李珊珊是出名身材好的港姐冠軍，有指今年佳麗身材不甚突出，問他跟哪位佳麗較好傾，他即說：「我哋係齋聊啫，冇歪心嘅，冇望呢啲嘢。」<br> 採訪、攝影：曾小嘉</p></body></html>