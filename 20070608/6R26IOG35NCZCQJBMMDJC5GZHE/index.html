<html><header><meta charset="utf-8"><title>好想飛：07紐約Summer<br>激新沙灘　亁曬都過癮</title></header><body><h1>好想飛：07紐約Summer<br>激新沙灘　亁曬都過癮</h1><p>今期紐約興乜？興亁煎，30℃高溫，朋友興致勃勃相約去位於Queens新開的WaterTaxiBeach，理應去沙灘可透心涼，誰知呢個沙灘係冇水游，純齋曬。但由於交通方便，免費入場，又有嘢食，所以人流不絕。玩吓沙、打吓排球，1個鐘夠晒本，還是找別的地方降降溫，去酒吧昅昅型男，眼睛大吃冰淇淋，坐埋直升機到半空，歎住冷氣欣賞Manhattan風景，爽晒!<br>記者、攝影：陸伊琳<br>鳴謝：ContinentalAirlines、InterContinentalTHEBARCLAYNEWYORK</p><p>WaterTaxiBeach熱爆</p><p>位於QueensLongIslandCity的WaterTaxiBeach於上個月25日投入服務，呢個人工沙灘最大特色就是冇得游水，齋曬太陽，中午才開門一直到深宵，白天免費入場，入夜有DJ駐場，晚上入場費酌量收番US$3（HK$23.4）至US$5（HK$39）位。他們營業時間很飄忽，一時開下午1時，一時又開下午4時，有時黃昏才開門，所以去之前最好上網站Check一Check。白天與晚上的感覺完全不同，場中娛樂設施不多，只有個排球場、小食亭，朋友好醒目，一早提我自備沙灘椅及沙灘席，找個空地，躺下曬，很隨意。到晚上就像開Party一樣，有DJ打碟助興，興起嘅跳埋舞。在場飲品不算貴，啤酒飲品US$3（HK$23.4）杯、熱狗、Burger幾蚊有交易，平過落D，只是略嫌熱了一點!</p><p>WaterTaxiBeach<br> 地址：2-03BordenAveat2ndSt,LongIslandCity,NY11101<br> 電話：（1）212-7421969<br> 開放日期：即日至10月8日<br> 網址： http://www.watertaxibeach.com </p><p>Model變身赤裸Bartender勁爽</p><p>有兩個地方可令我CoolDown，一是食雪糕，二是去蒲吧，昅昅型男，令我降溫。食雪糕我會推介位於GreenwichStreet的TribecaGrill，TribecaGrill之所以出名皆因其老闆是影壇大哥羅拔廸尼路，這裏最有名是牛扒及頭盤蟹盒，但我最欣賞還是賣相突出的LemonCake，上面麥芽味雪糕令我再三回味!<br> 食過雪糕，體溫回復正常，但外面的溫度還很赤熱，我們決定轉戰最多靚女靚仔出沒的Chelsea區，一入夜每間夜店都大排長龍，比蘭桂坊還要熱鬧，眼見一間叫Hiro好多型男排隊，我們便盲舂舂哄入去，原來這夜是同性戀之夜，特意請來有型靚仔模特兒充當Bartender及侍應，他們赤裸上身，肌肉展現無遺，眼睛雖大吃冰淇淋，但身體卻熱血沸騰起來。</p><p>Hiro<br> 地址：371W.16thStreet,NY10011<br> 電話：（1）212-7270212</p><p>TribecaGrill<br> 地址：375GreenwichStreet,NY10013-2376<br> 電話：（1）212-9413900</p><p>6分鐘機場直達Manhattan</p><p>講到此行最爽莫過於一落機唔使捱成粒鐘車程去Manhattan市中心。因為我選擇了坐直升機由Newark機場直達Manhattan，只需6分鐘，價錢US$159（HK$1,241.8），唔算貴，因為要是坐的士，車費都要US$80（HK$624.8）左右，一個人坐，二選其一，直升機較化算，既可在半空欣賞紐約風景，最重要慳番好多時間!現在只要購買ContinentalAirlines香港至紐約來回商務客位機票，呢個服務仲係免費㖭!<br> <br> 直升機查詢： http://www.flyush.com </p><p>出門handbook</p><p>簽證：持BNO及特區護照均須簽證。查詢：25239011（美國領事館）<br> <br> 機票：乘ContinentalAirlines香港至紐約來回經濟客位機票每位$8,940起，商務客位為$61,840起。查詢：31985777（ContinentalAirlines）<br> <br> 套票：4日2夜紐約來回經濟客位機票連酒店住宿，每位$7,890起，須2人同行，機票有效期為30日。查詢：28708711（ContinentalAirlinesHolidays）<br> <br> 貨幣：1美元約兌7.81港元<br> <br> 時差：紐約慢香港12小時<br> <br> 電壓：120V，兩孔扁平插座<br> <br> 求助電話：（1）202-3282500（中國駐美國大使館）</p><p>下周紐約多雲，氣溫16-26℃</p></body></html>