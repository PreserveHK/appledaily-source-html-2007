<html><header><meta charset="utf-8"><title>窩輪搏擊：博長建破位買7999 - 俊樺</title></header><body><h1>窩輪搏擊：博長建破位買7999 - 俊樺</h1><p>港股上禮拜五期指結算，好淡雙方爭持激烈，恒指與一個禮拜前嘅指數比較冇大變化，但睇番花旗股市上禮拜日日新高，咁樣應該話港股嘅淡友贏咗，不過，同3月尾恒指比較，好友重有斬獲。<br> 期指結算完咗，淡友子彈用盡，是否輪到好友反攻，好快就知，不過明日係假期，股民入市興趣未必好大，或者睇埋今日同明日花旗股市點走先決定入市策略。<br> 道指升破13000關，後市會點？《蘋果》昨日為大家做咗個統計，道指每升1000點，後市有67巴仙機會上升，咁樣睇即係話美股幾大機會繼續升，不過，13300有啲阻力，𠵱家或者會喺呢個水平唞吓先，睇幅圖，道指守得住12909，沽壓應該唔會好大。</p><p>長建C輪7999：3月21日介紹過長建C輪7999，當時正股（1038）25.35元，睇28.50元，7999睇25仙，上禮拜五正股收29.40元，隻輪收23.5仙。正股有破「頭肩底」走勢嘅款，如果破埋30同31元兩個位，可以炒上35元，買番啲7999博佢破位。隻輪槓桿率12.5倍（有效6.1倍），正股升上35元，隻輪睇60仙，就算見33元，隻輪都值45仙，正股跌穿28元止蝕。<br> 俊樺</p></body></html>