<html><header><meta charset="utf-8"><title>祖兒缺席照攞獎網友狂轟</title></header><body><h1>祖兒缺席照攞獎網友狂轟</h1><p>無綫《勁歌金曲》近年不會頒獎給缺席的歌手，去年陳奕迅、李克勤和劉德華等都曾因此失獎，但前晚容祖兒卻獲特權，身在馬來西亞的她憑《心花怒放》獲獎，由Twins代領。頒獎時主持崔建邦說：「祖兒喺馬來西亞代TVB出席活動，嚟唔到呀。」</p><p>監製百詞莫辯</p><p>無綫此舉被指有欠公平，《勁歌》監製潘裕佳前晚解釋說：「因為祖兒首歌票數好高，佢有度期嚟，不過有嘢做嚟唔到。」是否替無綫工作便有特權？他說：「唔係，睇票數啫。」對華仔及克勤等豈非不公平？他說：「佢哋都唔代表票數一定高㗎嘛，我哋係加埋投票再睇情況頒獎嘅。」說罷潘裕佳便以忙碌為由鬆人。<br> 不少網友對祖兒缺席也得金曲獎議論紛紛，香港討論區網友myho說：「又話唔嚟就冇獎，人哋阿Kay大住個肚都要嚟拎喇！超唔fair！」yanbeee則說：「上年《最佳損友》夠hit啦！Eason唔去咪又係冇獎，真係一啲都唔公平囉！」</p><p>2007勁歌金曲優秀選（第一回）結果</p><p>歌手：方力申<br> 得獎歌曲：《大細心》<br> <br> 歌手：王菀之<br> 得獎歌曲：《畫意》<br> <br> 歌手：李克勤<br> 得獎歌曲：《公主太子》<br> <br> 歌手：容祖兒<br> 得獎歌曲：《心花怒放》<br> <br> 歌手：草蜢<br> 得獎歌曲：《Forever》<br> <br> 歌手：陳奕迅<br> 得獎歌曲：《富士山下》<br> <br> 歌手：麥浚龍、何韻詩<br> 得獎歌曲：《第三身》<br> <br> 歌手：鄧麗欣<br> 得獎歌曲：《電燈膽》<br> <br> 歌手：謝安琪<br> 得獎歌曲：《節外生枝》<br> <br> 歌手：鍾鎮濤<br> 得獎歌曲：《日日是好日》<br> <br> 歌手：at17<br> 得獎歌曲：《同聲同氣》<br> <br> 歌手：Twins<br> 得獎歌曲：《相愛6年》<br> <br> 新人薦場飆升獎：陳柏宇<br> <br> 最受歡迎華語歌曲：孫燕姿《我懷念的》<br> <br> 資料來源：無綫電視</p></body></html>