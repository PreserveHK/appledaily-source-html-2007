<html><header><meta charset="utf-8"><title>網友爆料：18歲仔忽然「加薪」100倍</title></header><body><h1>網友爆料：18歲仔忽然「加薪」100倍</h1><p>捱了一整個月，到月尾打工仔最開心莫過於出糧日子來臨。<br> Oscar日前出糧後打簿，赫然發覺戶口存款大增，「本來份糧係7,552.05元，點知出咗755,205元。」薪金驟增一百倍，他說，初則高興若狂，後來越想越驚，「始終係不義之財，唔應該袋落袋。」<br> Oscar自稱只有18歲，咁大個仔銀行戶口未試過有這麼多錢。他說，已通知公司入錯數，公司方面已與銀行善後，「筆錢係無咗，但咁做自己心安理得啲，起碼我曾經擁有過70幾萬，都可以開心吓。」他又說：「如果一時貪心，咁樣坐監好唔值得。」<br> 網友對Oscar這次飛來橫財議論紛紛，多數人讚他做法正確，「如果你用咗筆錢，一定俾人告，乜前途都無晒。」英皇星星說：「你公司個職員最大鑊，咁大筆數都搞錯。」</p></body></html>