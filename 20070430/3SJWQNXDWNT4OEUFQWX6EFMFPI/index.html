<html><header><meta charset="utf-8"><title>NissanTiida　鯨吞27人</title></header><body><h1>NissanTiida　鯨吞27人</h1><p>我出名慳，慳慳埋埋啲錢都係想兩個細佬妹生活好過啲，一個係戲迷，一個又鍾意去旅行，少啲錢都滿足唔到佢哋。我都知我嘅嗜好係玩車，而且仲要係最奢侈嗰種，所以每部車我都會盡量用到殘一殘先換，兼且我已經養成用慳油方式嚟揸車，每公里油費都只係大約$0.8，抵呢？<br>上個禮拜六，香港Nissan代理合誠汽車為凸顯Tiida車廂有幾大，特別搞咗個名為「Tiida（騏達）空間挑戰賽」嘅活動，車主與傳媒隊對戰，睇吓邊一隊塞到最多人入車廂裏面就算贏，勝出嘅一隊每人可獲$200油券同名貴手錶，我當然舉手參加；只可惜當日車主隊太多身形嬌滴滴嘅女士參與，尤勝我們傳媒隊個個大隻佬。最後車主隊以27人勝出，比我哋多2個人；唉，一心諗住可以慳番$200油錢，點知……</p><p>悠穎馳<br> 豪邁不羈，愛車如命，聽幾下引擎聲就知咩車！</p></body></html>