<html><header><meta charset="utf-8"><title>劉鳳屏開騷有料到　鍾嘉欣敬師避戰</title></header><body><h1>劉鳳屏開騷有料到　鍾嘉欣敬師避戰</h1><p>嬌嬌女歌后劉鳳屏前晚在紅館舉行一場「劉鳳屏濃情相聚演唱會2007」，請來老友胡楓及歌唱學生鍾嘉欣任表演嘉賓。劉鳳屏在台上不停大晒幸福說：「好多謝我老公喺加拿大飛嚟捧場。」觀眾叫她丈夫上台，劉鳳屏即發嬌嗲說：「James上唔上嚟呀？我老公坐邊呀？佢怕醜呀。」<br> 後來胡楓上台與她合唱，二人互笠高帽，劉鳳屏指胡楓是白馬王子，胡楓則回敬：「佢當年嬌嬌女，𠵱家係嬌嬌師奶，唱歌把聲一樣咁好。」聽到胡楓大談舊事，劉鳳屏感慨得流淚。劉鳳屏前晚分別穿上一件87年及81年登台時穿過的歌衫，其中穿低V高衩裙的她跟觀眾握手時，更盡展保養得宜的身材。</p><p>硬銷勤力慳妹</p><p>鍾嘉欣上台送贈金龜擺設給劉鳳屏，二人合唱《月亮代表我的心》，鍾嘉欣表現淡定，歌喉不俗，也沒有搶老師鏡。完騷時，劉鳳屏不捨而落淚。<br> 慶功宴上，劉鳳屏對於可穿20年前的歌衫感到相當滿意，給予自己80分。劉鳳屏更大讚鍾嘉欣：「03年嘉欣選華姐時跟我學唱歌幾個月，佢好乖女，又慳又勤力，係儲到錢嘅人。」<br> 採訪：馬建華　攝影：陳慧安</p></body></html>