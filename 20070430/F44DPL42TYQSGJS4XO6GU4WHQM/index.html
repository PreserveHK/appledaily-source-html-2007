<html><header><meta charset="utf-8"><title>型於外：F.I.L.中環插旗<br>必搶限定鞋王</title></header><body><h1>型於外：F.I.L.中環插旗<br>必搶限定鞋王</h1><p>日本潮牌真係對香港情有獨鍾，尤其係名店區中環，繼上月CommedesGARCONS喺中環插旗後，另一潮牌visvim專門店F.I.L.又空降此地。visvim的第三間專門店喺香港開檔咁大件事，除了visvim設計師中村世紀親自到場外，仲特別推出只限香港有得賣嘅別注版鞋款同其他新貨，一於賀一賀；就連日本潮人藤原浩、mastermindJAPAN設計師本間正章，都飛過嚟趁墟，認真巴閉！<br><br>記者：葉雪芯<br>攝影：陳盛臣、陳陶鈞</p><p>眾星潮撐
</p><p>visvimF.I.L.喺香港開業當日，visvim設計師HirokiNakamura（中村世紀）都專程飛抵香港F.I.L.主持大局；一眾潮星如陳冠希、余文樂、林海峰、李璨琛等都來賀一賀；此外日本潮流教父Hiroshi藤原浩、Sophnet設計師清永浩文、mastermindJAPAN設計師本間正章，DJShimoda@SilentPoets及日本潮流雜誌《HONYEE》的總編輯SuzukiTetsuya等日本紅人都到齊力撐老友，中村世紀好大面子。</p><p>潮人到賀</p><p>香港獨有限量便利拖
</p><p>除了日本原宿同仙台的兩間專門店外，香港F.I.L.是全球第三間visvim專門店。主要走簡約設計風格，貨品種類以男裝為主，其中鞋更係佢哋嘅主打招牌貨，以舒服料靚見稱。visvim喜以屬於以前的東西注入新的設計元素，並把物料重新整合，這便是visvim最基本的設計概念。今次登陸香港，仲推出了HongKongExclusive限量版貨品，只限於香港發售，就連日本都無得賣，可見visvim對香港嘅重視程度有幾高！</p><p>CHRISTOHEXAGON</p><p>這對便利拖鞋就係萬眾矚目的香港限定版。由fragmentdesign創作總監倉石一樹親自操刀設計，CHRISTOHEXAGON沿用Christo系列的黑色同尼龍物料，鞋身極輕，特別處係鞋面多咗個代表visvim的六角形pattern，據說貨量極少，極搶手！$2,200</p><p>Zhara2-tone系列</p><p>唔少人睇完外形，一認就認得出靈感係來自Vans的Slipon，但visvim就用麖皮玩兩個色tone，classic得來又加入了新元素。$2,000</p><p>Loganpatent系列</p><p>外形參考了Vansclassic鞋款的SK8-HI，但visvim就配以漆皮物料設計，成對鞋sharp晒。$2,450</p><p>G.TWOBLY系列</p><p>呢個鞋款連日本都無得賣（只限歐美地區發售），𠵱家為咗香港新店而首次來到亞洲，認真畀面，必搶！$2,150</p><p>visim×CdG限量版shirt</p><p>過去visvim與多個知名品牌Zucca、Neighborhood等合作，均大受歡迎。𠵱家visvim要開始進軍國際，更與最有影響力的時裝品牌COMMEdesGARCONS合作，推出五款別注限量版crossovershirt，剪裁和顏色均有大突破。</p><p>今季Neon熱
</p><p>今季整個系列有一個以visvim設計師中村世紀熱愛的運動——BIKE為概念的BallisticBikeCase。這個系列玩workmanstyle，採用了functional的設計，利用Gore-tex作物料再加上details設計。估唔到連visvim都玩neoncolor熱潮，一次過推出幾種顏色。聽聞遲啲香港仲會推出藍色，大家密切留意！</p><p>Others</p><p>走進白色隧道</p><p>位於中環雲咸街的visvimF.I.L專門店，佔地約660平方呎，裝修簡潔鮮明，門口位置裝上了落地玻璃門，透視了店內的裝置，踏入店內是簡單的灰色地板，牆身則以白色為主，高掛於天花上的白色立體拱形隧道陳列架，極具視覺感觀，亦構成了更大的空間感。值得一提的是店內特製一個由天花伸延至地板的白色長方形層架，配上白色的燈光效果，帶來視覺上的層次感。店內的陳列櫃、木框鏡子及全白色的不銹鋼陳列架更是visvim設計首腦中村世紀親自從美國空運到港，絕不假手於人，日本人果然是一絲不苟。</p><p>F.I.L.HongKong（25257550）<br> 地址：中環雲咸街18號愛雲大廈地下</p><p>中村世紀profile</p><p>HirokiNakamura中村世紀1971年於日本山梨縣甲府市出生，1990年留學於美國AlaskaPacificUniversity。肄業後於BurtonSnowboards市場推廣部工作及Gravis品牌管理工作達8年之久。2000年正式成立CubismInc/visvim設計鞋履。
</p></body></html>