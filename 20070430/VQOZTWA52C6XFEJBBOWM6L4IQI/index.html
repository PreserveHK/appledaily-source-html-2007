<html><header><meta charset="utf-8"><title>珍妮花、雲斯愛火重燃</title></header><body><h1>珍妮花、雲斯愛火重燃</h1><p>荷李活女星珍妮花雅麗絲頓（JenniferAniston）同雲斯韋漢（VinceVaughn）舊年12月宣告分手後，最近有傳兩人愛火重燃，據報道雲斯近日不避嫌同珍妮花行街。有目擊者仲話見到雲斯上星期喺珍妮花屋企過夜㖭。另外，珍妮花嘅好友歌翠妮確絲（CourteneyCox）就傳出同丈夫大衞雅奇（DavidArquette）分居，不過消息未獲發言人證實。</p></body></html>