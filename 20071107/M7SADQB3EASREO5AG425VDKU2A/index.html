<html><header><meta charset="utf-8"><title>出爐影后密密食<br>嘉玲與四眼富商撐枱腳</title></header><body><h1>出爐影后密密食<br>嘉玲與四眼富商撐枱腳</h1><p>出爐金雞影后劉嘉玲得獎有偉仔相伴，羨煞旁人，但她日前卻背着男友，於上海與內地四眼富商撐枱腳，富商被發現時驚惶不已，見慣大場面的嘉玲則神態自若。昨日嘉玲出席活動時只謂劇本絡繹不絕，不過她想專注慈善，揚言作偉仔後勤。</p><p>劉嘉玲日前首奪金雞影后，男友梁朝偉抽空赴會賀女友，大表恩愛幸福之餘，祝捷飯局絡繹不絕。昨日內地網站報道，前日（即5日）嘉玲化上淡妝，於上海與內地四眼富商享二人世界「撐枱腳」。</p><p>富商狼狽掩面</p><p>四眼富商身形略胖，50多歲，外形當然不及偉仔俊俏迷人，當記者上前拍照時，該富商顯得十分驚慌，更立即用手擋着面，舉止十分狼狽，不過貴為影后級的嘉玲見慣大場面，表現淡定，還微笑相對。之後二人火速離開，並登上預先準備的房車，由司機駛往鎮寧路寓所。看來嘉玲繼台灣首富郭台銘的一段緋聞後，又有新進展。<br> 另一方面，嘉玲昨日以SK-II代言人身份，與御用化妝師Zing現身銅鑼灣時代廣場，嘉玲看來沒有受到在上海與富商「偷食」事件影響，心情靚絕地說：「攞完影后之後食飯食唔停，唔敢食太多，好多謝朋友心意。」&#13;</p><p>甘做偉仔後勤</p><p>嘉玲續說：「𠵱家多咗好多劇本，不過自己心態貴精不貴多，會好珍惜每次演出機會，反而想做多啲慈善，滿足感大啲，嚟緊生日就要忙嫣然天使基金，屋企有咁叻演員（偉仔），冇可能一齊做夢，一個實際啲，一個做後勤。」問嘉玲何時正式做梁太，她說：「若然係嘅話，一定話你知，我哋都未正式結婚。」嘉玲更透露忙於搬新屋及積極籌備與偉仔旅行充電。<br> 採訪：MaggieLaw<br> 攝影：DickyChan</p></body></html>