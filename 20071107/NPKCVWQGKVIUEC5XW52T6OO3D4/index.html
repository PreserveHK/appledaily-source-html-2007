<html><header><meta charset="utf-8"><title>賭blog日記：英超幸有兩大名嘴 - 蘋果波神</title></header><body><h1>賭blog日記：英超幸有兩大名嘴 - 蘋果波神</h1><p>8/11/07.....<br> 天晴</p><p>最新動態</p><p>前晚睇到「現在台」重播英超經典賽事，97年阿仙奴憑柏列末段頭槌建功，3:2氣走曼聯一役；轉眼10年，雲格同費格遜，卻依然鬥生鬥死。<br> 走了目空一切嘅摩連奴，英國球壇又剩番兩位殿堂級領隊表現「牙擦騷」，費Sir話：「好奇怪，班阿仙奴𡃁仔只係迫和我哋，但我聽到佢哋喺更衣室嘅歡欣情況，簡直就似贏咗世界盃！」跟住又借國際足協會長白禮達把口，插阿仙奴聯合國兵團，唔重用英國土炮。此話傳到雲格耳邊，佢又反駁：「如果我係曼聯外援，聽到佢咁講一定好嬲，何況佢班波今年揼重本投資喺外援身上。」<br> 除咗賭波外，睇吓啲咁有份量嘅球壇猛人講嘢，學吓英文，對自己修為獲益良多；鬧人唔使一定要潑婦罵街，標籤為漢奸走狗、又或者問財經專家對後市點睇，佢哋實話後市仍有波動、又或者知名人物助選只因鍾意對方夠寸咁冇point，賓尼廸斯話：「今場我哋利記贏8粒，下次波圖實驚咗我哋。」評論索然無味，同佢排陣一樣，未夠霸氣！<br> 蘋果波神<br> 股市大旺，英超盛世，大家齊來贏多啲！<br>  http://hk.myblog.yahoo.com/footballexperts/ <br> 逢周一至五見報</p></body></html>