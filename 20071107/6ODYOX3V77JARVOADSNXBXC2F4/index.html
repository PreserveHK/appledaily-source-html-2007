<html><header><meta charset="utf-8"><title>三哥貴價金勞齋擺唔戴</title></header><body><h1>三哥貴價金勞齋擺唔戴</h1><p>苗僑偉（三哥）、童愛玲、余安安、AmandaS.及鈴木仁等前晚在尖沙嘴出席手錶品牌活動，童愛玲穿上黑衣到場，隱約透出紅色bra，打扮非常性感，不過她表示因眼睛患上結膜炎，令視力有點模糊，所以才會如此配襯衣服。</p><p>自覺俗氣</p><p>三哥前晚展示大會送贈、價值五位數字的手錶，他透露自己也有儲錶的習慣：「自己最貴一隻手錶價值十幾萬，係玫瑰金勞，當年好捨得，因為覺得好靚，但𠵱家睇番就覺得成隻金色好俗氣，到𠵱家只係戴過一次。」<br> 此外，余安安也自言喜歡收藏手錶，她說：「自己同其他女人唔同，好多女人鍾意鑽石。」那麼如果有男士送手錶給她會否加分？余安安說：「咁即係了解我同留意我，分數梗係會高啲。」<br> 採訪、攝影：駱華齡</p></body></html>