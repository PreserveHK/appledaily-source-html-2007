<html><header><meta charset="utf-8"><title>全民發豹</title></header><body><h1>全民發豹</h1><p>以平價服席捲全球的H&amp;M，04年找來老佛爺KarlLagerfeld出手設計秋冬系列，震撼全球。05年緊接有StellaMcCartney、06年Viktor&amp;Rolf，潮拜者一年比一年多。今年，找來意大利品牌主腦RobertoCavalli上場，大玩迷人派對主題。明日起全球同步開售，第四分店朗豪坊更提早開舖，將成為全球首間發售RC系列的店舖。熱潮可否繼續蔓延，且看這一豹！<br><br>記者：許維雅<br>攝影：黃子偉<br>Model：NikhilPaul、HeidiNoringset、GeymeierNavamani-Lisa<br>協力：IsbellaChow</p><p>OnNikhil<br> 白色恤衫$399、黑色西裝套裝連西褲$2,490<br> <br> OnNava<br> 啡色豹紋吊帶雪紡長裙$1,490<br> <br> OnHeidi<br> 白色Ruffles入肩恤衫連黑色領呔$399、黑色貼腳牛仔褲$599</p><p>Party主題豹紋主打</p><p>上年跟Viktor&amp;Rolf的合作還令人津津樂道，久等多時，H&amp;M一年一度的設計師Collaboration系列明日終於上場。首次跟意大利品牌合作，RobertoCavalliatH&amp;M大玩迷人派對主題，一套又一套搶眼EveningDress仿似為年尾Party作好準備。設計師醒目地運用品牌的Signature豹紋圖案作為女裝主打，配合飄逸雪紡及絲質、DeepV、闊領的性感設計，充滿迷人野性味道。</p><p>OnNikhil<br> 白色長袖鈕釦上衣$299、黑色厚身綁帶Cardigan$699<br> <br> OnNava<br> 灰白色豹紋DeepV薄身Cardigan$799&#13;</p><p>OnHeidi<br> 絲質花紋闊領Tunic$599、黑色綁繩款皮帶$799</p><p>$99豹紋打底</p><p>今趟的RC系列十分完整，由內至外、由上至下統統有齊，由內衣、首飾、領呔及鞋等，大部份以豹紋上陣。假若係豹紋發燒友，必定瘋狂。</p><p>1.豹紋內衣：胸圍$199、內褲$99</p><p>2.金色高踭凉鞋$990</p><p>3.啡色及灰色豹紋絲襪<br> 各$149</p><p>4.金色蛇紋首飾系列；手鈪$399（上）、戒指$149（中）、頸鏈$299（下）</p><p>5.啡色豹紋絲質Scarf$199</p><p>日場平實有格</p><p>今次RC系列晚裝玩豹紋，女裝就有型格西裝同恤衫。當中以入肩設計的Ruffles恤衫及黑色Corset上衣最有型，係記者推介的BestBuy！主打顏色以黑色為主，較易穿着，更適合香港女生胃口。男生款式選擇較少，黑色低調平實的西裝，只有袖口、鈕釦才能看見設計師的心思，設計穩陣，驚喜較少，至於較Casual的Cardigan大褸及皮褸，同樣有型有格。</p><p>OnNikhil<br> 黑色小企領恤衫$499、黑色西裝掛頸背心$399<br> <br> OnHeidi<br> 黑色Corset上衣$499、黑色貼腳長褲$599</p><p>OnNikhil<br> 啡色木紋Zip-up皮褸$1,990、<br> 黑色直腳牛仔褲$599</p><p>斑馬紋短身TrenchCoat$1,490</p><p>金色線質入肩Ruffles上衣$599</p><p>白色黑領短貼身西裝褸$799</p><p>設計師Stylist教你襯<br>設計師陳刀：TanLook襯豹紋</p><p>「以往一有機會去倫敦，就去H&amp;M勁買嘢。我特別鍾意佢啲Accessories，最近買咗個閃石哨子頸鏈，好鍾意！以咁平嘅價錢，佢啲Quality都算好，而且識得同咁多Designer、名人合作，成為熱潮係好理所當然嘅事。佢最大好處係佢啲款式易Carry，即使同名設計師合作嘅系列都唔難着。我覺得豹紋今年會Hit，加上季尾多Party，佢推出EveningDress係好啱Timing，一定會造成搶購熱潮。<br> 不過咁誇嘅豹紋款式就唔係人人Carry到，要Tanlook健康膚色先着得好睇。豹紋一定要襯金色、銀色，咁先可以着出又迷人又Wild嘅感覺。」</p><p>StylistKakA：豹紋瘦人先好着</p><p>「H&amp;M包羅萬有嘅程度，係由BB到大人都有，咩年紀都啱着。款式又夠Fashionable，追得潮流好貼。佢好識做生意，Keep住有Noise，永遠製造令人期待嘅感覺。我都有留意今季嘅RobertoCavalliatH&amp;M系列，我會買條吊帶豹紋裙，好靚，但就可能要Party先着到。其實豹紋的確唔易Carry，年齡最好要20至30頭、身材要瘦嘅女仔先好着。其他配襯就一定要淨色，因為豹紋已經好花，配對淨啡色或金色嘅AnkleBoots就最Perfect。」</p><p>設計師Celia：豹紋要配黑</p><p>「我都好欣賞RobertoCavalli嘅設計風格，夠前衞、大膽，而且Signature豹紋Pattern令人一望就知係出自其手筆。今次同H&amp;M合作，係一大突破，可以平價買大師作品，值得投資。我認為豹紋襯黑色係絕配，可以帶出野性味之餘，又可突出啲豹紋Pattern，應該會再掀起熱潮。」</p><p>店舖查詢：</p><p>H&amp;M（21109546）<br> 中環皇后大道中68號地下<br> <br> 第四分店地址：<br> 旺角朗豪坊L1-03號舖<br> （為配合RC系列首日發售及慶祝第四分店首日開幕，旺角店將會提前一個半小時，即9:30am營業，但售女裝。）</p></body></html>