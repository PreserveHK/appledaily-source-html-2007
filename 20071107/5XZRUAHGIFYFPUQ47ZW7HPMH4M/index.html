<html><header><meta charset="utf-8"><title>新片網上定格<br>雲露娜全裸殺賤男</title></header><body><h1>新片網上定格<br>雲露娜全裸殺賤男</h1><p>曾經因為偷竊而被捕嘅荷李活女星雲露娜維達（WinonaRyder），近年好似冇乜特別搞作，最受影迷注目嘅都只係同奇洛李維斯（KeanuReeves）合作動畫片《世紀毒殺網絡》（AScannerDarkly），其他都只係啲低成本電影，不過佢主演嘅新片《SexandDeath101》近期有唔少網民談論，因為雲露娜喺片中有大膽床戲！</p><p>揚威電影節</p><p>阿Deep啱啱發現有外國娛樂網站，已經將雲露娜新片嘅片段放上網，佢同曾經喺《穿PRADA的惡魔》（TheDevilWearsPrada）扮演靚仔作家嘅SimonBaker，合演裸露親熱戲，佢哋全裸喺床上互餵小食，然後大被同眠。由於動作太快，所以有網民將兩個主角嘅親熱場面定格擺上網，公諸同好。<br> 雲露娜喺新片扮演一個瘋狂女子，佢專向濫交嘅男人埋手，將佢哋置諸死地。套片雖然唔係大製作，但導演DanielWaters早前就憑呢齣戲喺西雅圖國際電影節奪得GoldenSpaceNeedleAward，似乎都值得睇吓。<br> 版主：網盜王尊尼Deep<br> 本欄逢周一至五刊出<br> <br> 網址： http://egotastic.com/entertainment/celebrities/winona-ryder/winona-ryder-nude-in-sex-and-death-101-002935 </p></body></html>