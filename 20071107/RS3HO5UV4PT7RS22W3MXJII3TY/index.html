<html><header><meta charset="utf-8"><title>賭blog日記：艾蒙尼亞，爭氣！ - 蘋果波神</title></header><body><h1>賭blog日記：艾蒙尼亞，爭氣！ - 蘋果波神</h1><p>07/11/07<br> 天晴</p><p>最新動態</p><p>一代新人勝舊人，話之你名氣響亮，為球隊曾立下不少汗馬功勞，事實上你（英超球星們）每個禮拜𢭃到絕大部份人夢寐以求嘅數十萬港元以上薪酬，交足課係應該，否則，就應該甘心退下，另謀出路。<br> 阿仙奴早前締12連勝前，就係因為37歲嘅列文對布力般流浪犯錯被對方迫和，之後佢老人家就冇運行。不過，成隊波最冇知名度外援、坐足3年冷板嘅艾蒙尼亞上仗對曼聯失嘅兩球，都有責任，所以雲格話今場作客捷克，畀多一次機會佢，唔會即刻用番列文。<br> 雲格買賣理念，係榨亁即棄仲有錢落袋，當然望歇冬期賣走列文以後重用「阿蒙」；兵工廠今屆連外圍賽踢咗歐聯5場贏晒兼入16球，未失1球，都係咪用陰謀論話佢哋今晚和波都出線嘞，實力懸殊加東歐隊因溫室效應而失去天時，嫌單W冇肉食，我就會博2:0、3:0波膽玩混合過關。另外今晚重心注博作客到士砵亭嘅羅馬平手盤；經過上季失敗，就算托廸缺陣，呢隊波今屆喺意甲同歐聯都係爭標黑馬。<br> 蘋果波神<br> 股市大旺，英超盛世，大家齊來贏多啲！<br>  http://hk.myblog.yahoo.com/footballexperts/ <br> 逢周一至五見報</p></body></html>