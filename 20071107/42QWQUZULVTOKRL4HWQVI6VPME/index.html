<html><header><meta charset="utf-8"><title>意大利直擊　RobertoCavalliatH&amp;M</title></header><body><h1>意大利直擊　RobertoCavalliatH&amp;M</h1><p>為隆重宣佈RobertoCavalliatH&amp;M的DesignerCollaboration系列，10月尾選址羅馬大搞發佈會及Party。由於全球只有200間店售賣今個系列，香港4店都有幸入選，今次有機會親身到意大利跟大師造訪，大談今次合作經驗及動向，現場感受H&amp;MParty的震撼魅力！</p><p>「我愛女人所以明白佢需要！」</p><p>RobertoCavalli（RC）<br> MargaretavandenBosch（MB/H&amp;M設計總監）</p><p>蘋果：今次為何有興趣參與這合作計劃？</p><p>RC：H&amp;M揀我，當然因為我出名夠Creative啦！哈哈！其實我知道有好多年輕人都喜歡我的作品，但又未必有能力買。我一口應承這合作，希望將我的作品帶到唔同階層，尤其年輕人，他們就係我們的將來。</p><p>蘋果：整個系列設計的靈感來源及主題是甚麼？</p><p>MB：為年輕人而設，當然要設計一些適合他們用的產品，我第一時間就想去Party的EveningDress。加上年尾時間，有咁多Party去，大家一定好興奮，我希望他們可以穿着RobertoCavalli的晚裝，於Party之內成為巨星。我都喜歡玩，我都鍾意去Party。</p><p>蘋果：整個過程有冇遇上任合問題呢？</p><p>RC：冇，大家合作好愉快，我唯一考慮係PriceControl的問題。Margareta好信任我，我只係負責設計我喜歡的款式，而他們生產經驗豐富，他們一定知點做。即使有少少難題，我們都輕易跨過了。</p><p>蘋果：	那一件作品最滿意？邊一件係MustHaveItem？</p><p>RC：件件作品我都好鍾意，冇一件係thebest，因為我唔會設計一些唔滿意或者失望的作品出來。但我個人本身好喜歡內衣，日間會喜歡西裝外套，夜晚當然係EveningDress啦。而斑馬圖案係我最愛又最成功的圖案。<br> <br> MB：每件都好有RobertoCavalli的影子，最搶眼當然係金色裙。&#13;</p><p>蘋果：女裝似乎比男裝更出色，感覺迷人，何解你的女裝都偏向較Sexy？</p><p>RC：哈哈哈，我喜歡Sexy的感覺，因為我愛女人，我太愛她們。令我好了解女人，好明白她們的需要，她們愛甚麼圖案，喜歡甚麼款式的裙。Sexy好難解釋係甚麼意思，穿着一條裙穿梭於Party之內，令人感覺你既Sexy又Cool就最好。</p><p>蘋果：可以形容吓你的時裝生涯嗎？打算幾時退休嗎？</p><p>RC：我希望我的時裝可以直到永遠，我的工作就係我的生命，將工作變成玩樂的一部份，用顏色去令人令自己開心，去填滿所有人的眼睛。退休？（好似華倫天奴咁呢？）噢……NoNoNo，所有人只會講華倫天奴。我唔同，我公司、我品牌仲好強壯，仲好Fantastic，我愛我的事業。</p><p>蘋果：可以透露吓下次H&amp;M的合作夥伴係那一位嗎？</p><p>MB：呢方面，我們一向保持神秘感。<br> <br> RC：我諗佢下次好難搵到其他設計師，因為我的品牌已經係最好。要更出色過我，希望佢會好頭痛，哈哈哈。我們越來越深愛對方，希望佢以後都係搵我。哈哈！</p><p>蘋果：可以預計吓今季秋冬的潮流嗎？</p><p>MB：我覺得女生中性的打扮會大熱，所以我推介西裝褸。<br> <br> RC：對於我而言，已經隔得太耐喇，我已經設計緊出年的系列。不過，今季當然要必有一條EveningDress同皮褸。</p><p>Party狗仔隊伺候
</p><p>H&amp;M搞得Party從不失禮，每次派頭係要嚇暈人先安落，繼上次上海Party，到今次羅馬，同樣貫徹豪使作風。聘請60個模特兒陪襯、幾十呎長枱食物任食、音樂、佈置等，都令你有置身豪華荷李活派對的氣氛，堆砌出你有大明星的感覺，更有扮作狗仔隊的Waiter伺候！</p><p>萬千星輝賀Party
</p><p>身為明星級設計師，RobertoCavalli出面大搞Party，當然大把人捧場。荷爾芭莉腹大便便都來撐場，真係十分畀足面，而Roberto見到荷爾及莎朗史東，即使已經進了場，他都立刻跑回紅地毯，迎接兩位大美人。其次還有不少當地明星穿最新RobertoCavalliatH&amp;M到場，即場示範新裝！</p><p>全城熱話<br>Sandy</p><p>「以前成日去歐洲做嘢，有留意開H&amp;M。近年佢哋同咁多Designer合作，每次都好出色，今次嘅RobertoCavalli都好搶眼好靚，所以都會去睇吓。」</p><p>Eugene
</p><p>「有次出Trip見到周圍都係H&amp;M，買咗好多返嚟。𠵱家雖然香港都買到，但啲款唔夠多，而且成日俾自由行掃哂，希望佢哋返多啲貨啦，今次應該未必夠人搶。」</p><p>Janice
</p><p>「之前有同學喺英國讀書，佢買咗一件褸畀我做手信。歐洲牌子，旺角價錢，款夠潮，料又OK，所以幫襯開。我本身好鍾意豹紋，所以今次好興奮！」</p><p>Natalie
</p><p>「梗係有買過H&amp;M！我哋學生平時點買得起名牌，可以用平民價買到大師級作品，8號都實會排隊睇吓。不過係有少少擔心今次啲豹紋款式誇張咗啲，可能未必啱着。」</p></body></html>