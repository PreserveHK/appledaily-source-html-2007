<html><header><meta charset="utf-8"><title>中港連線：<br>上海散戶炒國壽H股追溢價賺三成</title></header><body><h1>中港連線：<br>上海散戶炒國壽H股追溢價賺三成</h1><p>「港股直通車」即將開出，唔少內地股民已磨拳擦掌，準備趕頭班車，嚟港尋寶。有內地網民，喺《中金貼吧》分享一個上海散戶買港股嘅賺錢經歷，搞到一眾網友心癢癢。<br> 事件主角是38歲的上海人唐飛，佢有十幾年A、B股投資經驗，04年畀老闆派嚟香港，之後就開始由炒A、B股轉而炒港股。</p><p>每日睇住A股追H股</p><p>佢話，由於大陸股市比港股早開半粒鐘，所以每日睇住A股形勢追H股，大有斬獲。以唐飛嘅經驗之談，A股股價郁，大約1小時之後，就會喺H股反映。今年初，佢睇到國壽A股短短上市6日，就由37蚊升到49蚊；當時國壽H股（2628）先至係24蚊，於是喺1月18日買入，今個月32蚊沽貨，其間仲收埋每股毫四子息，7個月賺超過三成。</p><p>在港抽新股十賭九贏</p><p>除咗追差價，唐飛仲喺新股搵唔少，據佢話，抽新股好穩陣，而且中籤率比大陸高，更加值博，「香港新股平均中籤率有10%，更有人人有份的新股；A股新股平均中籤率係0.5%，最高亦只有2.5%，計中籤率港股好值博。」<br> 唐飛經驗之談，聽到網友心郁郁，小江話客話：「好似好好景」。天天來天天藍仲話：「喺香港抽新股，十賭九贏。」<br>  http://post.cnfol.com/thread/517676.html </p><p>報料站</p><p>歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>