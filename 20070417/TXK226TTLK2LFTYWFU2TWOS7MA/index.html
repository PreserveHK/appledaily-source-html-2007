<html><header><meta charset="utf-8"><title>型男掃貨：代官山Tee王六折<br>鬼妹Print煞食</title></header><body><h1>型男掃貨：代官山Tee王六折<br>鬼妹Print煞食</h1><p>夏天正式來臨了，女仔換季多花款，背心、吊帶、短裙統統出齊，但男仔就無得揀咁多，最重要係買件靚Tee。專賣潮牌嘅樓上舖Hea又開倉，今次勁減貨包括潮牌Hare、Undercover、FredPerry等男生Tee，其中以英倫味重、勁多鬼妹PrintTee嘅Hare同Undercover嘅Tee最受人注目，全部減到最低六折，想執平靚貨就要留意。<br><br>記者：葉雪芯　攝影：黃子偉、伍慶泉<br>Model：Mixson@PureModels</p><p>英倫味道最引人</p><p>今次貨量最多、減得最勁，可算是日牌Hare。Hare於2003年喺代官山同南堀江起家，一出即紅，出晒名價平cutting靚，最重要係佢啲print好有英倫feel，係日本潮牌少有嘅style。Hare喺香港雖無專門店，以推出黑、白、灰tone嘅Tee為主，但出道短短幾年經已引死唔少㗎牌fans，又有大把日本雜誌期期撐，可想而知佢喺一班fans心中嘅地位。今次有店舖將Hare新舊貨全部拎出嚟減到低至半價，係咪好難忍手先？</p><p>Undercover新貨照減</p><p>除了Hare，今次勁減仲有Undercover、FredPerry、HystericGlamour、COMMEdesGARCONS等潮Tee，其中Undercover算是勁爆之選，因為店主Kobe不惜以「蝕」價拎埋今季新貨出來減，學佢話齋：「最緊要大家換季換得開心！」</p><p>開倉資料</p><p>Hea（25738308）<br> 地址：尖沙嘴加連威老道30號1樓<br> 開倉日期：即日至4月19日</p></body></html>