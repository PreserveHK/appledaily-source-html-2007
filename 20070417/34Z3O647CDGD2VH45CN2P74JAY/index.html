<html><header><meta charset="utf-8"><title>囚倉鐵網鎖鏈盡出<br>環球片場：威和夫Sell監躉裝冇面見人</title></header><body><h1>囚倉鐵網鎖鏈盡出<br>環球片場：威和夫Sell監躉裝冇面見人</h1><p>美國超人氣劇集《逃》（PrisonBreak）嘅男主角威和夫米拿（WentworthMiller）早排去咗韓國為當地服裝品牌BeanPole拍廣告，日前廣告已經播出，仲喺網上睇得到㖭！廣告同《逃》嘅開場片頭如出一轍，營造威和夫鐵網生活嘅陰沉氣氛，不過廣告只有威哥嘅背脊，仲着住上衣㖭，冇機會露出佢結實嘅肌肉，實在令阿Net有啲失望。</p><p>推出「Break」系列</p><p>由於《逃》熱爆，服裝品牌特別推出「BreakJeans」系列，威和夫喺劇入面狂晒紋身，今次服裝都有好多花紋圖案嚟應景。喺15秒全新廣告入面，全無威和夫嘅靚仔樣出現，只見佢喺個密室度，仲刻意抓住鐵絲網，驚死唔知服裝同《逃》有關。<br> 雖然廣告冇威哥嘅靚仔樣，但服裝網內就見到佢幾張型仔相，狂晒佢嘅迷人眼神，真係殺死唔少少女！大家下次去韓國旅行，不妨去店舖買幾件服裝做手信，肯定冧死女友。<br> 另外，身為《逃》劇迷嘅碧咸（DavidBeckham）早前被發現右前臂紋有類似威和夫喺劇中嘅雲海紋身圖案，原來佢足足用咗6個鐘頭紋身，其間仲冇嗌過痛，令阿Net非常佩服。<br> 服裝網址： http://www.beanpole.com <br> 版主：阿Net<br> 本欄逢周一至六刊出</p></body></html>