<html><header><meta charset="utf-8"><title>車震年半翻身無期<br>梁榮忠雙失落晒形</title></header><body><h1>車震年半翻身無期<br>梁榮忠雙失落晒形</h1><p>自從前年與04年港姐亞軍朱慧敏發生「車震」事件後，入行17年的梁榮忠事業一鋪清袋，近日既被叮出新一輯《殘酷一叮》，女友鍾麗淇又狠斷8年情另結新歡。38歲的忠仔事業愛情雙失，前日他一面憔悴地落寞逛街，由金鐘遊蕩到灣仔，其間蒲玩具店睇中至愛的高達模型也忍手不買，全程60分鐘只花了6蚊雞買橙汁，認真慳家。</p><p>色字頭上一把刀，梁榮忠前年11月與朱慧敏被拍下「車震」過程，結果一刀攞命，既令他失去主持新一輯人氣節目《殘酷一叮》的機會，跟他相戀8年的鍾麗淇也決心與他分手，另結金融界新歡劉鎮鴻。事業、愛情皆失意的忠仔，對上一次開工已是去年10月主持《全心做好職安健》節目，至今已「量地」長達6個月，難怪前日百無聊賴遊蕩港島區時，明顯瘦了一圈的他滿面落寞、神情委靡，與年前主持《殘酷一叮》時的意氣風發判若兩人。</p><p>神情落寞<br>心愛玩具齋睇唔買</p><p>前日楊千嬅和森美在將軍澳電視廣播城主持《殘酷一叮》的同時，慘被叮出局的忠仔卻斯人獨憔悴，晚上近7時獨自現身中環ifc商場外，頭戴cap帽、滿面鬚根的他明顯消瘦，沒精打采，打扮隨意。忠仔孭着背囊由金鐘道徒步走到灣仔皇后大道東，其間他曾走進松峰模型玩具公司，現場所見，他駐足在擺放超人模型的貨架前全神貫注地看，尤其對價值數百元的高達及勇者Dargonkizer的機械人模型愛不釋手，不斷反覆研究。<br> 睇足半粒鐘後，忠仔決定勒緊荷包，將心愛模型放回貨架，但離開店舖時，仍依依不捨望着陳列在玻璃櫥窗內的模型玩具。其後他繼續步往銅鑼灣方向，雖然不時有路人對他指指點點，又有途人不慎撞到其肩膊，但恍如遊魂的忠仔竟任撞冇反應。至路經一間果汁店時，他突然停下猶豫一會，接着才掏出銀包買了一杯價值6元的橙汁，行到又攰又渴的他喉嚨極dry，一啖將橙汁啜清光。<br> 忠仔飲完橙汁止渴，繼續木無表情地閒逛，其後他忽然竄進灣仔街市附近的後巷，未幾即在人潮中失去蹤影，但他逛足一粒鐘，全程只花了六蚊買飲品，慳家程度與楊思琦有得揮。&#13;</p><p>收入大減<br>物業放盤無人問津</p><p>其實工作量大減的忠仔去年只賺約30萬收入，故有報道指他與鍾麗淇復合時，曾要求對方將已轉至她名下的深井碧堤半島及荃灣爵悅庭共三幢物業放盤，惜至今乏人問津。<br> 昨日記者致電忠仔，欲了解其工作近況及對新版《殘酷一叮》的意見，他卻透過助手回覆說：「佢（忠仔）唔係冇嘢做，𠵱家幫TVB8做緊節目，又成日飛去外地做嘢，變相喺香港嘅時間少咗。至於新一輯嘅《殘酷一叮》，佢話有睇過，各有各特色，但感情事唔講嘞。」至於近日與新歡蜜運中的鍾麗淇，昨日則在電話中說：「拍拖嘅嘢唔講嘞，除非第二時結婚生仔先至講。」乍聞與梁榮忠有關的問題更即時落閘，說：「佢嘅嘢唔想講。」<br> 採訪、攝影：娛樂突發組&#13;</p><p>最高蘋嬸</p><p>呢排亞視展開挖角潮，梁榮忠不如趁機過檔，接尹天照棒主演《我和殭屍有個約會4》，至少好過𠵱家喺無綫坐冷板櫈吖！<br> 蘋果娛樂特派評述員蘋嬸</p></body></html>