<html><header><meta charset="utf-8"><title>排骨SMAP上位血淚史<br>即時重溫：木村年少得痣惹鹹豬手</title></header><body><h1>排骨SMAP上位血淚史<br>即時重溫：木村年少得痣惹鹹豬手</h1><p>日本偶像組合SMAP出道多年以嚟，一直穩坐日本偶像一哥寶座。5位成員中居正廣、木村拓哉、稻垣吾郎、草?剛同香取慎吾個個多才多藝，唱歌、主持、拍劇瓣瓣掂，連我阿Net都係佢哋fans。</p><p>絕密後台片段</p><p>最近，阿Net見到網友sma1113將當年仲未正式出道嘅SMAP上節目表演嘅片段上載到YouTube。片中五子個個瘦到奀挑鬼命猶如未發育咁款，夠晒珍貴。SMAP喺92年正式出道，呢一段錄自90年嘅電視節目片段，拍低咗五子演出時喺後台嘅片段，之後佢哋仲一齊演出搞笑短劇。<br> 當年只得18歲嘅木村雖然一身排骨，但已經吸引到飾演女醫生嘅師奶注意，要佢除衫做身體檢查，仲上下其手數吓木村身上有幾多粒痣，難為慘遭抽水嘅木村有口難言。之後，佢仲踢爆木村係凸肚臍，令到企喺木村後面嘅香取慎吾笑到收唔到口。<br> 網址： http://www.youtube.com/watch?v=t2nOTP1L3Z4&amp;NR=1 <br> 版主：阿Net<br> 本欄逢周一至六刊出</p></body></html>