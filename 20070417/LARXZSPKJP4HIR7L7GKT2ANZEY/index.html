<html><header><meta charset="utf-8"><title>為慈善加開一場<br>Sammi認老：真係怕頂唔住</title></header><body><h1>為慈善加開一場<br>Sammi認老：真係怕頂唔住</h1><p>鄭秀文（Sammi）演唱會再度加場，今次加場全因她的善心，將歌酬全數撥捐慈善機構。Sammi揚言如不是做善事，不會打算加場，更笑言因怕自己年紀大，身心都未能應付。雖然之前經常話Sammi失寵，但當老闆林建岳知道她要做善事，即時以＄88,000元購買她畫的油畫。</p><p>鄭秀文昨日在灣仔出席演唱會再度加開一場的記者會，即演唱會由5月18日至24日共開7場，Sammi昨日並沒有太花巧的打扮，面上仍有浮腫，但心情明顯相當愉快。Sammi將捐出24號加場的全數歌酬給三個慈善機構，分別是Artinhospital、心光盲人院暨學校和護苗基金，老闆林建岳得知Sammi如此善心，主動宣布以88,000元購買Sammi畫的一幅油畫。</p><p>抽象畫花開富貴</p><p>心光盲人院暨學校派出一位女同學送上紀念品，Sammi一手將女童的面貼向自己影合照。提到她所畫的油畫名叫「花開」，Sammi解釋說：「呢幅畫可能有啲抽象，不過係寓意吉祥同好事。」她坦言如不是做慈善，她絕不打算加場，不過外間反應如此熱烈，她感到非常開心。<br> 雖然公司多次希望Sammi加場，但她說：「貴精不貴多嘛，以前試過開16場，但壓力真係好大，而且𠵱家年紀大咗怕體力應付唔到，真係怕自己頂唔住，如果要再加場，等我睇吓之後身體鍛煉成點先算。」問Sammi有沒有捐出7位數字給三個慈善機構？她笑說：「梗係唔講得，不過邊有7位咁多呀，咁我歌酬咪仲多過小鳳姐（徐小鳳）。如果7位數字，做多幾場我咪可以退休。」&#13;</p><p>夢想演歌劇話劇</p><p>此外，Sammi前晚接受港台節目《打開天窗甘國亮》訪問，大談還未實現的夢想時說：「我一直好有興趣演舞台劇同歌舞劇，好似中國版嘅紅磨坊、話劇，但一直都冇咁嘅機會，好多嘢係有時限，再唔試就冇得試。」講到演戲方面的將來，Sammi則說：「我諗我條路仲好長，因為啱啱想做一部戲，出咗嚟又撻Q，我諗呢次撻咗Q都要慢慢平復吓，一開始唔係好專業嘅演員姿態出現，要人接納你，條路仲好長。」<br> 採訪：胡比　攝影：陳志嵐</p></body></html>