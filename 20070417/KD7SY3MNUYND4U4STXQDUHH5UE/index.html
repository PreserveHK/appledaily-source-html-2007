<html><header><meta charset="utf-8"><title>手機減價：PDAPhone冧價潮<br>爽住玩WiFi</title></header><body><h1>手機減價：PDAPhone冧價潮<br>爽住玩WiFi</h1><p>PDAPhone係上班族「行頭」搵食機！價錢一向高踞不下，買佢都幾肉赤！最近龍頭嘅O2Atom水貨突然大落價，其他PDAPhone就好似「層層叠」效應咁，應聲而落！正所謂執平貨都要「揀」㗎！以下介紹全部「行頭」Top機，最重要有埋WiFi功能，頂得上Sub-notebook咁使，執平嘢？係時候出手嘞！<br><br>記者：陳國輝　攝影：伍慶泉<br>ImageGirl：Chimpy</p><p>專業PDAPhone
</p><p>以前將PDA、手機分開嚟買，原因有兩種：一係為咗平，二係嫌PDA手機撈得慢。今時今日仲邊有呢支歌仔唱，SymbianOS或者WindowsMobile5.0已成為當今主流系統，玩PDA，唔用佢？人哋仲話你Out㖭！</p><p>SEP990i分唇百搭</p><p>水貨比行貨快半年先見街，早前因為多Bugs、易死機，搞到機價猛冧；新Update版已經成功「除蟲」，Sales話冇晒鑊氣，整體功能要乜有乜，價錢仲Keep住喺低水，抵玩！</p><p>Profile</p><p>WCDMA及GSM三頻、SymbianOS9.1、WLAN、200萬像素相機、FM
</p><p>DopodC800側擊打字
</p><p>經常寫e-mail或上網不妨考慮吓C800，QWERTY打橫即趟出嚟，用落方便，而且重量僅168g，尚可以接受。</p><p>Profile</p><p>GSM四頻、WM5.0系統、TIOMAP850、WLAN、EDGE、QWERTY鍵盤</p><p>O2XdaAtomExec聲效最強
</p><p>上一代Atom同樣配兩邊喇叭，今集依舊玩靚音效，再大你內置1GBROM兼勁送軟件，的骰黑魂Look亦夠煞。</p><p>Profile</p><p>GSM三頻、WM5.0系統、IntelPXA272512MHz、200萬像素相機、WLAN</p><p>O2XdaZinc跌得最勁</p><p>香港人玩機最貪薄，Zinc衰在內置滑趟式QWERTY鍵盤，令機身加厚；不過機價跌咁多，加上O2名牌入得過！</p><p>Profile</p><p>WCDMA及GSM三頻、WM5.0系統、IntelXscale520Mhz、200萬像素相機、WLAN</p><p>先達Sales推介　熱賣潮Phone<br>SEW880i　金屬薄身&#13;</p><p>打着SONY自家WALKMAN金漆招牌，推出厚度僅9.4mm的音樂手機，勝在金屬殼用料靚，就算咁薄都唔會覺得好化學。</p><p>Profile</p><p>WCDMA及GSM三頻、200萬像素相機、A2DP立體聲藍芽、WALKMAN功能</p><p>Nokia6300　不鏽鋼殼</p><p>賣點同W880i接近，同樣Sell薄Sell靚料，不過6300價錢較抵，原因佢並非主攻音樂，但立體聲藍芽亦值得推介。</p><p>Profile</p><p>GSM三頻、200萬像素相機、microSD記憶卡、A2DP、EDGE、FM收音機
</p><p>NokiaN95　差價最大</p><p>水貨曾開賣$10,000，但短時間內已多次減價，𠵱家行貨標$6,998，水貨機馬上勁落價，有WiFi有GPS，令呢部新一代機王變得更親民又抵玩！</p><p>Profile</p><p>WCDMA及GSM四頻、SymbianOS、GPS地圖、500萬像素相機、HSDPA
</p><p>MOTORIZRZ3　手感舒服
</p><p>摩記首部滑蓋機，成功處係油壓式滑蓋手感特別舒服，加埋千零蚊有EDGE及A2DP兩大分唇，Sales話蝕賣咁滯。</p><p>Profile</p><p>GSM四頻、200萬像素相機、EDGE、A2DP立體聲藍芽、最大1GBmicroSD</p><p>查詢：樂駿（23806098）<br> 旺角先達廣場G89號舖&#13;</p></body></html>