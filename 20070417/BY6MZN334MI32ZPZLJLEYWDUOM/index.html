<html><header><meta charset="utf-8"><title>中環政府停車場<br>終於肯減價</title></header><body><h1>中環政府停車場<br>終於肯減價</h1><p>次次細佬樂祥揸車同我去中環，都會Set定ifc係佢嘅專用停車場，佢話貪嗰度停車場直上就係ShoppingMall，兼且泊車平啲易搵位喎！不過有時車阿爸阿媽去港澳碼頭附近，都係要泊喺嗰邊，行到我哋呢……<br>如果換轉係我，我就寧願畀多些少，將部車泊喺港澳碼頭隔籬嗰個林士街停車場啦！事關佢哋最近將時租泊車收費調低，由每朝7點至夜晚11點，收費由原來每小時$23減到$20，另外仲推出全新日泊同夜泊優惠，如果係星期一至六上晝7點至夜晚7點收$150任泊，而由夜晚7點到翌日朝早7點就仲平，都只係收你$50任泊。至於星期日同公眾假期，由朝早8點泊到凌晨12點都只係收你$90，咁第日去澳門玩嗰陣咪可以將部車泊喺呢度，好近碼頭啫！吖，今次政府停車場都會減價，唔通佢哋終於知道自己個場收得貴，所以無人肯泊而要用減價嚟招客？<br><br>運輸署轄下停車場收費查詢網頁：http://www.td.gov.hk/transport_in_hong_<br>kong/parking/carparks/index_tc.htm</p><p>悠穎馳<br> 豪邁不羈，愛車如命，聽幾下引擎聲就知咩車！</p></body></html>