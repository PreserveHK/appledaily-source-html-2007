<html><header><meta charset="utf-8"><title>女人玩機：不再Concept<br>真正切合女性的家電</title></header><body><h1>女人玩機：不再Concept<br>真正切合女性的家電</h1><p>大頭蝦是職業女性的天性，工作咁辛苦，返到屋企就要放鬆一下，不過香港電器店所賣的所謂家庭電器，根本唔會照顧女性的需要，你看外國的家庭電器，每個細節都由人出發，專為大頭蝦的職業女性設計，今次講的家電和電腦報刊書籍所介紹的不同，全部都是有得賣，不是甚麼Concept電器，好睇唔好用，有錢買不到。
</p><p>自動伸腳熨斗</p><p>我最讚賞是OLISO自動腳電熨斗，放鬆熨斗手柄，熱板下會有小腳自動伸出來企起，以後唔記得架起個熨斗都唔驚熨燶衫，而且唔使架起熨斗，咁就唔會咁易辣到自己手臂一條條痕。（ http://www.oliso.com） 
</p><p>7磅吸水機</p><p>「倒瀉嘢」亦都係女性在家中常遇到的事，要抹一地水，好煩喎，而一般吸水吸塵機只有商業用，GOCLEAN吸水吸塵機可以吸埋水，最重要係家庭機得7磅，配件又可以收藏在機後面，不怕用一兩年就唔見晒，方便收藏。（ http://www.gocleanvacs.com） </p><p>電腦助種香草</p><p>很多女同事都愛自己在家中種香草，用作做沙律或煮西餐，可惜她們經常不記得淋水施肥曬太陽，Mysecretpantry的aerogarden可讓香草種在屋企內，更會自動淋水和自動施肥，據知，這種電腦控制的種植會比一般土壤種快5倍，連番茄都種得喎。（ http://www.mysecretpantry.com） </p><p>磁力香料罐</p><p>有香草，自然要個香料罐，Zevro的香料罐就至正啦，成個磁石咁黐在牆上，唔怕亂放搵唔到，攞又方便，放都好方便，（ http://www.zevro.com）仲有……（編者下刪5件產品介紹） <br> <br> 文：林愛雯</p><p>Bytheway</p><p>家庭用品，男士有責，所以不論費用和行動，男士一定要負責……不過你都不用一次過介紹咁多呀，所以我下刪5個產品。同樣好彩，這些家庭電器在香港沒有代理，要網上購物，送貨又煩，付款又煩，我們在eBay購物都煩，何況是女人，呼……好彩。買到回香港的話，我哋做男人嘅一定負責，仲日日做、晚晚做㖭。<br> <br> 文：伍旋卓</p></body></html>