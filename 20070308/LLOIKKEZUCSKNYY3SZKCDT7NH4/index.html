<html><header><meta charset="utf-8"><title>中環在線：美國運通三八敬女同事 - 李華華</title></header><body><h1>中環在線：美國運通三八敬女同事 - 李華華</h1><p>今日係三八婦女節，深受西方文化薰陶嘅美資行美國運通，喺呢啲女權高漲嘅日子，當然特別細心識做，佢哋就專誠預備咗500幾支唔同顏色嘅玫瑰花，喺今日向各單位女同事致敬。<br> 美國運通早前喺內部搞咗個簡名為「WIN」嘅「女性僱員關懷網絡」，1、2月期間先後舉辦過瑜伽班同埋肚皮舞班，反應都好熱烈，呢個月22號，WIN又會向僱員獻新猷，舉辦一個名為「女人多面體」座談會，請咗商政界女強人周梁淑怡做嘉賓，另一主講者係由相夫教子嘅賢妻良母，成功轉型為電台主播兼作家嘅前港姐謝寧，兩位名女人，將會同運通員工，分享吓現代職業女性點樣過一個平衡事業、家庭嘅健康生活，而男同事都歡迎報名參加。<br> LiWaWa@AppleDaily.com</p></body></html>