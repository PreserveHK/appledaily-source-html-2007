<html><header><meta charset="utf-8"><title>TECHTREND：最新NokiaE65<br>決戰朗豪坊WiFi　多人用慢到𤷪</title></header><body><h1>TECHTREND：最新NokiaE65<br>決戰朗豪坊WiFi　多人用慢到𤷪</h1><p>昨日講完網絡供應商集中火力狂谷WiFi上網，政府又話要加設免費WiFi熱點。咁手機都要有WiFi功能才能無線上網，其實去年已有網絡商表示07年有很多手機內置WiFi推出市場，我哋就用上個月在西班牙3GSMWorldCongress的NOKIAE65WiFi上網實戰，3G機處理器強，顯示速度OK，但在朗豪坊試用WiFi，可能太多人一齊上網，速度被拖慢，好似塞車咁，慢到有點𤷪𤺧，之後半個鐘都攞唔到Line。<br>買咗E65，WiFi又掂的話，點玩？等朋友時無聊上網CheckMail，玩吓MSN。<br><br>記者：馬靜兒　<br>攝影：何家亮　<br>Model：Cody　<br>鳴謝：樂進</p><p>E65推出，手機迷關心始終是無線上網，雖然要等多兩年，政府嘅康文設施設置WiFi熱點才全面完成，但現時各大商場和機場，都已經有很多人利用WiFi熱點上網，但要注意，現時很多WiFi熱點都需要收費。手持新手機，當然想周圍玩上網，好似我咁，就算用最新最強的E65WiFi手機上網（要畀錢上嘅WiFi，唔係免費㗎），一樣慢到暈，斷線之後，半小時都攞唔到線。<br> 免費和收費，WiFi效果都是差不多，視乎當時使用流量，而收費價錢差別則很大，朗豪坊就沒有免費無線上網，收費就有PCCW、CSL、Y5Zone，最貴一定是朗豪酒店，30分鐘竟然要$80，貴得離譜，果然是酒店價錢，要平？可以上Y5Zone，一日Pass任上都只是$15。</p><p>E65Functions</p><p>3G+4頻內置QuickOfficePDFReader</p><p>拿起E65即覺得特別有手感，因為機身混合了金屬、皮革等材料質感，感覺好實淨。滑蓋設計更跟以往的有點不同，加多了雙軌，滑起來更順暢，它支援4頻及3G，方便去美國、日本及韓國旅行都用得到，又有WiFi、藍芽和紅外線，方便傳輸。E65內建QuickOffice和PDFreader，方便收電郵睇文件，更支援Pushmail，啱晒經常要Checkmail睇文件的OL。機背有一個200萬像素相機，但無前置鏡頭，亦沒有補光燈或自拍鏡，喜歡影相和玩視像通話的人可能不大滿意。</p><p>WiFi點用最實際？<br>上網買飛睇戲</p><p>行街Shopping掃貨，突然想約朋友睇戲，可以即時上網睇睇最新上映有邊幾齣戲，順便訂埋票。</p><p>即影Update私家Blog</p><p>有相機功能，自然隨時影相，順手上網，將相放上自己的Blog，有咩特別事，或有感而發，可以即時寫低，免得靈感隨時消失。</p><p>睇網上報紙</p><p>趕住出街，朋友又未到，可以上網睇吓有何新聞，Update一下自己，跟朋友傾偈才有話題。</p><p>記者用後感：紅色啱女仔
</p><p>都不知是好是壞，E65機身夠細部，卻有Smartphone的功能，但由於機身細，按掣時好容易錯按隔鄰的掣，按多幾次都是一樣，有點麻煩。機背的皮革面有點像諾記之前的Fashionline，跟7390有點似，但E65含蓄一點，水貨暫時只有啡色，紅色就未有貨，女仔可能要諗諗先。</p><p>NokiaE65</p><p>制式：3G及GSM4頻<br> 尺寸：105×49×15.5mm<br> 重量：115g<br> 屏幕：240×320pixels、1,670萬色TFT<br> 相機：200萬像素<br> 記憶體：內建50MB的記憶，支援MicroSD卡<br> 其他：支援PushMail，Volp功能<br> 通話/待機時間：360分鐘/264小時<br> 顏色：啡色/紅色<br> 售價：$3,280<br> 查詢：T-oneMobile（26289090）</p></body></html>