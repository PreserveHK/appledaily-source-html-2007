<html><header><meta charset="utf-8"><title>紅黑盤王：遇西維爾　塔拉戈納等劏 - 牽牛</title></header><body><h1>紅黑盤王：遇西維爾　塔拉戈納等劏 - 牽牛</h1><p>經過上周歐洲主要聯賽激戰後，有兩支球隊加入「黑盤」大家庭，就係巴黎聖日耳門同華域克；呢兩隊球隊分別踢走咗南特同荷華高斯，成為新晉法甲同荷甲黑盤王。<br> 睇番上周，英超黑盤王韋斯咸真係慘，主場對熱刺受讓平/半，全場大部份時間都贏緊盤，但補時到95分鐘都可以失波輸3:4，贏盤變輸盤，真係絕；韋斯咸輸盤率已經攀升到62%。<br> 今周推介大家專攻西甲黑盤王塔拉戈納對家；塔軍上仗作客畢爾包，受讓半/一都可以贏2:0，唔多唔少有幸運成份，不過塔軍贏波都要付出代價，後防主力明高攞紅牌，今仗要停賽。盤路計，塔拉戈納今季從未連續贏盤多於兩次，以塔軍先迫和華倫，再贏畢爾包，連贏兩次盤，今仗主場對西維爾喺時候輸番凸。</p><p>小弟就唔擔心西維爾周中分心歐協盃，話晒上周咁辛苦打低巴塞，搶番個聯賽1哥，加上巴塞今周硬拚皇馬，有失分機會，西維爾點會放心。西維爾作客讓到一球，要贏盤即係淨勝兩球或以上，今次就一於博個「客勝」啦。<br> 文：牽牛</p></body></html>