<html><header><meta charset="utf-8"><title>dada搬舖一折起<br>最愛米妮裙</title></header><body><h1>dada搬舖一折起<br>最愛米妮裙</h1><p>以往dada換季都不時做減價，但一向減極都係四折半價左右，今次大家有福喇！因為嚟緊6月會搬舖，所以便趁3月春夏換季時搞個大清貨，好多衫褲都減至二折及三折，首飾更以一折價發售。最難得係貨色多，斯文lady或潮人型格服都有；又有由美國入口的廸士尼卡通公仔衫，款式少見，fans必掃！記者：黃若茵<br>攝影：黃子偉<br>模特兒：Nana<br>化妝及髮型：Mike&amp;Sisi</p><p>粉紅色米妮圖案連身裙，下半身為黑色喱士裙，可愛華麗。<br> 原價$2,350<br> 三折$705</p><p>美國入口卡通衫</p><p>美國卡通公仔如米奇老鼠向來老少咸宜，雖然唔係人人都鍾意將公仔着上身，但由美國入口的款式喺香港確實少見，亦比一般公仔衫有型，就算你唔係廸士尼粉絲，都會一樣被吸引。</p><p>紅色小熊維尼唐裝外套，另有黑色。<br> 原價$1,950<br> 二折$390</p><p>白色閃石zip-up，有齊多個廸士尼卡通人物好搶眼。<br> 原價$1,850<br> 三折$555</p><p>墨綠色跳跳虎V領衞衣，衫腳格仔布有強烈streetfashion感。<br> 原價$1,850<br> 三折$555</p><p>鮮粉紅BettyBoop閃石zip-up，圖案嬌俏有趣。<br> 原價$2,250<br> 三折$675</p><p>粉藍色茄菲貓閃石背心，加上圓形剪裁，感覺可愛。<br> 原價$1,750<br> 三折$525</p><p>必入吊帶背心</p><p>冬天都未認真凍過，春夏季又來，依照現時全球暖化的趨勢來看，可能5、6月已經要出動吊帶背心散熱，所以買定都差唔多。另外，兔毛小外套都有得減，出席晚宴場合只須於小背心外加毛毛外套，就變得大方高貴啦。</p><p>MelisaNayewan紅色格仔連身裙，甚有蘇格蘭感覺，腰間還有蝴蝶結。<br> 原價$1,350<br> 二折$270</p><p>藍色絲絨吊帶背心，胸前銅色花形扣針配喱士邊，勁有victoriafeel。<br> 原價$690<br> 三折$207</p><p>SpyExchange黑色絲質吊帶背心，燙上膠質圖案，有雙重質感。<br> 原價$1,350<br> 二二折$300</p><p>粉紅斑馬毛毛披肩，cutie搶眼，襯連身裙去婚宴場合最啱。<br> 原價$395<br> 二折$79</p><p>VIVIENWALSH豹紋兔毛短背心，大賣野性。<br> 原價$2,250<br> 三折$675</p><p>短褸有型格</p><p>短褸熱潮從未減退，再襯條casual褲，簡單又不失潮流味。大部份短褸都減至三折，雖然品牌未必好熱門，但質料一樣唔差。</p><p>blahblahblah黑色背心外套連短褲套裝，背心褸的金色鈕喱士邊好突出。<br> 原價$790<br> 四折$316</p><p>VIVIENWALSH紫色令面短身褸，袖口寬大，暗花pattern很有視覺效果。<br> 原價$3,850<br> 四折$1,540</p><p>dada啡色絨質長褸，配以腰帶，質料較厚。原價$1,250<br> 二折$250</p><p>SUGARLIPS啡色短褸，啱春夏季。<br> 原價$2,150<br> 三折$645</p><p>NanaBaila深啡三個骨褲，金色褲邊加窩釘夠潮。<br> 原價$1,650<br> 三折$495</p><p>一折首飾必搶</p><p>今次既然是大清貨，首飾全部均一減到一折，抵過出口店呀！</p><p>黑色頸鏈由絲帶及黑色珠石組成。<br> 原價$390<br> 一折$39<br> <br> 藍絲頸鏈以木珠、藍色珠及藍色絲帶相間。<br> 原價$490<br> 一折$49</p><p>粉紅色T字形襟針，上面的閃石及珍珠頗搶眼。<br> 原價$890<br> 一折$89</p><p>紅色手鈪，設計粗大，適合愛浮誇的潮人。<br> 原價$290<br> 一折$29</p><p>開倉資料</p><p>dada（28901708）<br> 地址：銅鑼灣名店廊一樓F13A舖<br> 開倉日期：即日起至3月31日</p></body></html>