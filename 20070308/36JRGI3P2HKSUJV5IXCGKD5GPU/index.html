<html><header><meta charset="utf-8"><title>車展速報：新FordMondeo威盡日內瓦</title></header><body><h1>車展速報：新FordMondeo威盡日內瓦</h1><p>第77屆日內瓦車展，經已喺昨日正式揭幕，場中展出咗唔少車迷翹首以待嘅全新車款，例如AudiA5同FordMondeo咁，其中後者更成為Fans嘅目標，一出場就已經俾人圍住嚟睇，認真巴閉！<br><br>記者：鄭達基</p><p>FordMondeo　化身成揭背車</p><p>曾經喺新一齣占士邦電影出現過嘅新一代FordMondeo，外觀設計同上一代有好大唔同，有四門房車及五門揭背版供選擇，而車廂空間亦大增。引擎配搭方面，廠方刻意為佢安排一台全新2.3公升DuratecHE引擎，馬力輸出達161匹。</p><p>C-ClassDTM版　做好落場準備</p><p>Benz除新一代C-Class撐場外，更展出嚟緊4月22日舉行嘅DTM房車賽嘅參賽戰車；此車加裝全車包圍，4.0V8引擎亦調校至可輸出476匹馬力，要喺賽道上放甩對手，真係話都無咁易。</p><p>AudiA5　Coupe跑車新生代</p><p>Audi展出少有嘅全新A5系雙門Coupe跑車，新車依舊保留家族式設計，圓渾嘅線條望落去有啲似同廠嘅TT㖭！全新3.2公升FSI引擎，可做到低耗油及低廢氣排放，馬力更高達265匹。</p><p>官方網址：www.salon-auto.ch</p></body></html>