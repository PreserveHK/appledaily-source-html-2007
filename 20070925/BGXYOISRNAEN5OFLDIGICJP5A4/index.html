<html><header><meta charset="utf-8"><title>數碼達人：<br>NDSL變新!</title></header><body><h1>數碼達人：<br>NDSL變新!</h1><p>每次搭地鐵，一卡車廂至少有四個人打緊機，而當中NDSL更係男女老幼皆冧。對得耐悶悶哋，想跟手機一樣，同佢扮靚靚。以往一定係貼閃石、換膠殼，而最近就流行換上最Cool的金屬Feel電鍍殼。是時候幫部機換個新Look喇！<br><br>記者：馬靜兒　攝影：陳盛臣<br>Model：JoeyMo</p><p>電鍍殼夠Cool</p><p>很多人都會幫遊戲機套上不同顏色的膠殼，閃粉的、半透明的、硬膠的、軟膠的，而女仔就喜歡黐貼紙或閃石，可以自己揀不同的花款。現時貼紙中以HelloKitty最受歡迎，但這亦已經興了長時間，最新款的裝飾方法是套上電鍍殼。電鍍殼較Metallic，金屬感強，感覺較Cool；而且有很多唔同的顏色，如淨色和花紋，當中以紫紅色最受歡迎。就算你買開的黑機白機粉紅機對到悶，都可以隨時套上機身，隨時還原。相比起貼紙和閃石，撕下後難免有殘餘痕迹。<br> 信和中心電氣良品店員說，自從出咗電鍍殼後，客人都由買貼紙轉買電鍍殼，價錢差不多，但可以隨時換殼。日賣約十個，以有花紋和紫紅色的最好賣。<br> <br> 查詢：電氣良品（23597998）</p><p>井上三太：舔脷怪</p><p>MSN紅人：洋葱頭</p><p>TOUMA：長耳怪</p><p>StellaSo：打機貓貓</p><p>甘小文：英芥蘭國家隊</p><p>Devilrobots：吹波膠豆腐</p><p>WinsonMa：猿人極地探險隊</p><p>DannyChan：MysteryCatherinemare</p><p>電氣良品指貼紙以HelloKitty最多人買。$99</p><p>日式閃石非賣品</p><p>除咗靚靚嘅花花閃石圖案，㗎仔𠵱家玩NDSL閃石都越玩越癲，最正係將孖寶兄弟擺上面，仲有邊個話閃石係女仔專利？想買，Sorry，好多都係展覽中的非賣品，不過自己DIY或者搵閃石店幫你黐又得啫！</p><p>免費送遊戲貼</p><p>要貼齊遊戲機的四面，最貴用電腦打印要$200，想唔使錢幫遊戲機扮靚，都唔係無可能。今期跟《FACE》新書《Ketchup》創刊號免費送出遊戲機貼紙，全部由不同設計師設計，包括To-Fu公仔設計師Devilrobots、《東京暴族2》作者井上三太、日本FigureDesignerTOUMA，以及本地漫畫家甘小文、設計組合鐵人兄弟WinsonMa等。每套貼紙都包括面蓋、上芒和下芒3張貼紙，共有8款，每本《Ketchup》限送一款。想儲齊8款都只是$40（一書三冊$5），點都平過幫襯貼紙舖。</p><p>《Ketchup》創刊派禮物<br> 時間：9月26日12:00nn-9:00pm<br> 地點：銅鑼灣世貿中心露天廣場<br> 內容：試玩XBOX新Game及新手機，現場送出Theresa×Ketchup絕版NDSL貼紙</p></body></html>