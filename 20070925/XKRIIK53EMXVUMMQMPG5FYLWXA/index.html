<html><header><meta charset="utf-8"><title>SkinnyJeans當道<br>八月十五曬月光</title></header><body><h1>SkinnyJeans當道<br>八月十五曬月光</h1><p>中秋節，慶團圓。天氣不佳，不見月光相隨不打緊。只要留意今季秋冬的最新長褲，又繼續盡是SkinnyJeans的天下，擁有至圓至靚的八月十五今天請不要吝嗇。今季SkinnyJeans更走回80年代味道，窄腳程度令人重回死掹爛扯窄牛年代。要大曬靚月光，有褲又要有身形，你準備好未？<br><br>記者：許維雅　攝影：黃子偉<br>Model：AngelC@Elite<br>Makeup：lamakeup@gmail.com</p><p>藍牛大路勁窄腳</p><p>去年秋冬掀起的窄腳牛熱潮，銳不可當，延續至春夏，無論天氣有幾熱都繼續貼腳。今個秋冬，各大品牌仲越玩越窄。如Levi's全新力谷的LLS系列（Levi'sLady），都係以超窄腳褲為主打。購買窄牛，最Basic的款式始終係深藍色貼腳褲款，配襯任何顏色Top都顯得輕易。今年款式，無論褲管、褲腳都比往年窄，襯上長Top、長褸必然係今年最Hit的打扮。冇靚股、有靚腿的少女，唔想Show八月十五，可穿着Sporty款Zip-up衞衣，夠青春又有活力。</p><p>Levi'sUltra-skinny深藍色貼腳牛仔褲$899/a<br> Levi's灰色星星圖案連帽長身衞衣$699/a<br> Levi'sLLS黃色鐵塔圖案TunicTop$339/a</p><p>豹紋月光玩Details</p><p>若嫌淨藍牛悶，可選有Details配襯的設計，例如豹紋褲袋、拉鏈褲腳等等都十分吸引。但選擇配襯上身則不能太Heavy，否則影響到整個BodyFigure的美態，只會功虧一簣。</p><p>RNA豹紋褲袋貼腳牛仔褲　$1,590/c<br> Salad灰色毛毛Zip-up背心Jacket　$950/c</p><p>DIESEL黑色高腰貼腳踩踭牛仔褲$1,990/b<br> GAS深綠色毛毛領真皮Jacket$5,295/b</p><p>黑灰牛回歸80年代</p><p>今個冬季的黑潮回歸，數到窄牛，黑色灰色絕對穩坐第二位。大概黑灰色總給人較Fashionable感覺，所以黑灰牛設計上往往更大膽。例如DIESEL的黑色高腰貼腳牛，更加入踩踭腳，直情係回歸80年代款式；而（+）people的灰色牛仔褲大玩WaxingProcess蠟面加工，效果新鮮又出色。</p><p>AntikDenim黑色閃石褲袋貼腳牛仔褲$2,690/b<br> OSTWALDHELGASON紅白間Top$1,590/c</p><p>ColourJeans鬥搶鬥鮮</p><p>今季貼腳褲的另一特質十分鮮明，係顏色夠鮮。各大品牌都大膽推出搶眼奪目的顏色，如紅、橙、藍、紫等，同樣有走回80年代的懷舊風味。大部份顏色鮮艷的窄腳褲都係薄身棉料褲款，令腳形及臀部形狀更出更貼，更有美感。上衣顏色選擇當然要配襯一些灰或黑的衣飾，否則上鮮下鮮，感覺會太過誇張。</p><p>店舖查詢：</p><p>a/Levi's（25751125）<br> 銅鑼灣羅素街26號地下<br> b/Seibu（29713888）<br> 金鐘太古廣場L1<br> c/bauhaus（28916811）<br> 銅鑼灣耀華街2號地下至3樓</p><p>潮跟明星襯SkinnyJeans</p><p>窄牛大熱，一眾靚女明星亦頻頻出來示範。大家不妨參考一下她們的配襯，當中有長Boots、有大褸、仲有裙仔等等，各有味道特色的着法。選定心水，一於由頭跟到落腳。</p></body></html>