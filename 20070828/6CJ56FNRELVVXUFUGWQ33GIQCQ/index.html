<html><header><meta charset="utf-8"><title>500萬網友熱捧<br>MVFree：17歲美版PaulPotts發圍</title></header><body><h1>500萬網友熱捧<br>MVFree：17歲美版PaulPotts發圍</h1><p>英美兩地呢排都有肥仔歌手大受歡迎，除咗啱啱嚟過香港嘅英國新晉古典歌唱家PaulPotts外，美國就有黑人肥仔歌手SeanKingston彈出，阿Net仲見到佢首hit歌《BeautifulGirls》嘅MV，短短一個月喺YouTube嘅點擊已經超過500萬次，非常厲害！<br> 《BeautifulGirls》為SeanKingston帶嚟多個No.1成就，當中包括連續兩星期Billboard細碟榜No.1、3星期全美No.1鈴聲下載，仲超越110萬次㖭，佢亦連續6星期成為MySpace網站瀏覽率最高嘅藝人。<br> 年僅17歲嘅牙買加裔hiphop男歌手SeanKingston生於邁亞美，佢嘅歌同美國一般充滿暴力、酒色財氣同狂爆粗嘅hiphop歌曲好唔同，大家喺MV中可以見到Sean為fans提供有健康訊息嘅歌曲，入面雖然有好多靚女出現，但絕對樂而不淫，仲集合潮同懷舊於一身。</p><p>Beyonce睇中</p><p>肥頭耷耳嘅Sean喺MV入面艷福不淺，吸引唔少妙齡少女同佢跳舞；佢又化身懷舊歌手，最後更獲「後生版Beyonce」留電話，都咪話唔冧。現實中，美國樂壇天后Beyonce都非常賞識Sean，邀請佢擔任下月加拿大個唱嘅開場嘉賓，而《BeautifulGirls》片段仲被新一季《靚太唔易做》（DesperateHousewives）用嚟做電視宣傳片。<br> 網址： http://www.youtube.com/watch?v=Lt6o8NlrbHg <br> <br> 版主：阿Net<br> 本欄逢周一至五刊出</p><p>網友勁讚好歌</p><p>既然阿Sean咁hit，當然多網友評論佢啦，就睇吓YouTube網友點睇佢呢首歌！<br> <br> YoungGinTonic：（跟着歌詞唱）THEY'LLHAVEYOUSUICIDAL,SUICIDAL！很愛這首歌whoo！<br> <br> surfsta18：瘋狂的歌曲<br> <br> shepherd82：很久沒有聽到這樣好的歌曲，絕對是我的假日之選。<br> <br> HALLYHANSON：這首歌是近期最好的。<br> <br> wandi11：美麗的歌……做得好，Sean……<br> <br> mahmoudms13：雖然是一首好歌，但他似乎嘗試仿效OUTKAST！<br> <br> 資料來源： http://www.youtube.com/ </p></body></html>