<html><header><meta charset="utf-8"><title>憧憬資金自由行　7日反彈4191點<br>恒指創新高料衝24500</title></header><body><h1>憧憬資金自由行　7日反彈4191點<br>恒指創新高料衝24500</h1><p>【本報訊】港股氣勢迫人！被命名為「港股直通車」的資金自由行尚未開閘放水，恒生指數昨日已破頂創新高，收報23577，升655點或2.86%；H股指數更直抵萬四關，收13989，升811點或6.16%，與恒指齊攀歷史新高，總成交破紀錄達1270億元。如由8月17日低位19386起計，恒指7個交易日內足足反彈4191點。記者:黃武榮</p><p>大市形勢極速逆轉，歸根究柢為上周一中央准許內地股民以個人身份、不限金額、買賣唯一海外股市——港股。市場頓時注入一支強心針，歐美次按問題已被人遺忘，不再過問。外資大行、學者及基金經理、紛紛出來為港股護航，認為大市高處未算高，今年內可衝上24500。<br> 中資股成為港股變天主角，首20大成交榜中，18隻屬國企或紅籌股，昔日股王滙豐控股居然以16億成交，差點淪落包尾大幡。北水南調下，最受惠的港交所，彈高3.7元至136.1元新高。</p><p>散戶：遲吓想買都難</p><p>市值一哥中國移動搖身變成「紅底股」，升足4元至100.6元。業績勝預期的中國人壽亦創新高至35.15元。本港時間昨晚11時，兩者在美國預託證券（ADR）繼續造好，分別折算102.25元及38.70元。<br> 股民狂掃中資股，22隻H股創新高，最搶鏡要數大折讓H股，其中江銅、中鋁齊以逾30億成交飆升逾26%，不過，對比在內地掛牌的A股，兩者H股股價仍有逾50%折讓。<br> 記者昨日在新界一家證券行觀察，大批散戶未開市，已在股票機前埋位，預先落盤恐怕執輸。開市後部份資源股暴漲一成時，個個以專家口徑教人盡快入市，而經紀則手忙腳亂，一邊接電話、一邊落盤。<br> 「阿爺大水喉射住，港股唔會衰！股神（李兆基）都話二萬二要買，我信佢！」自稱早前跌市身家縮水一半的散戶陳先生，昨日開市斥10萬掃入國壽輪及中國銀行，他信心十足表示，「如果再跌，一定加碼，𠵱家唔買，遲吓想買都難。」</p><p>曾淵滄：國壽仲會升</p><p>城市大學MBA課程主任曾淵滄對現時大牛市有保留，「美國次按問題一日未解決，都會成為港股嘅暗湧，而美股直通車、日股直通車相繼開通後，港股直通車未必長開長有。」不過，他透露，現時仍選擇性買入好股，「滙豐抵買、中移動及國壽屬龍頭兼有強勁（盈利）增長，仲有得升！」<br> 一直睇淡港股的瑞信證券，昨日亦轉軚唱好，該行指，港股直通車開通後，將「錢」途無限，加上恒指預測市盈率僅17倍及盈利增長逾18%，遂將港股評級由中性調高至增持，目標上望至24500。<br> 摩根士丹利港股策略員婁剛以《表姐，你買嘢》為題，羅列19隻內地投資者買港股清單，除熱門大型H股及紅籌外，亦有康師傅、福記食品、信義玻璃及金蝶國際等冷門股。他預期明年中前，有1,000億美元（約7,800億港元）內地資金湧港，約為現時港股市值（17.51萬億）的4.5%，相信港股短期內繼續跑贏區內市場。</p><p>若通脹失控A股狂瀉</p><p>華富嘉洛資產管理董事林少陽指出，現時大市處於牛市中期至後期階段，港股將持續單邊升市及跑贏A股，維持年內恒指及H股升至25000及15000目標，建議留意中資銀行及資源類股份。他相信市場最大危機為內地通脹一旦失控，A股會出現股災式下跌，H股及恒指亦難倖免於難。<br> 大華繼顯分析師邵玉鳴估計，港股年底前維持大漲小回格局，但由於大市短期累積升幅數千點，升抵至24000後，將先休息一會進行整固。</p><p>網民看港股新高</p><p>「大市升到咁，點追呀，一追就隨時坐艇，都係睇吓先啦。如果𠵱家入晒貨，萬一港股下跌，到時冇錢入貨咪仲慘。」——ARJING<br> <br> 「隻隻股都好似坐火箭咁，好似中鋁（2600）同江西銅（358），急升三成，咁貴叫人點買。」——dennis_lkw<br> <br> 「𠵱家最好就沽出少少貨先，待機換馬，現價追入好易摸頂。」——iceheart<br> <br> 「沽出部份貨先，然後視乎市況，再分一、兩注入市，既可鎖定利潤，又能夠為日後大市調整做好準備。」——kuokwok<br> <br> 「如果要投機嘅話，應該買A、H折讓大嘅股份；但如果投資嘅話，當然首選國企龍頭股，夠穩陣，盈利增長又有保證。」——yuenkingyan<br> <br> 資料來源：香港討論區</p><p>蘋果調查：八成人料後市續升</p><p>你認為港股後市會升定會跌?<br> <br> 本報昨日於晚上六時至十時半進行電話調查，訪問了362人，其中108人為股民。結果顯示，近八成股民認為後市繼續上升，但短期再入市的股民僅約四成，逾半人表示不會入市。<br> <br> 如對這一則新聞有任何意見發表，請即登入： http://professionalforum.atnext.com </p></body></html>