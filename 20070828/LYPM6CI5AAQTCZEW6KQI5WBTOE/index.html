<html><header><meta charset="utf-8"><title>網絡百寶箱：包膠紙戒啜手指</title></header><body><h1>網絡百寶箱：包膠紙戒啜手指</h1><p>父母愛錫子女無微不至，不過有媽媽竟然為愛女的手指搽上辣椒油！網民wkwcherry香港討論區上求助說：「我個女今年3歲，但好喜歡啜手指，好多時兩隻手指一齊放入口中，好似食奶般滋味！點樣可以幫佢戒掉呢？白花油、辣椒油、藥膏都試過啦！」<br> 網民wkwcherry媽媽的做法令人驚訝，網民yan7784建議：「有啲專幫BB戒啜手指嘅藥水，我幫我個仔搽完之後，佢都冇食啦！」</p><p>搽辣椒油「冇用㗎」</p><p>兒科醫生李家仁則指出：「其實搽乜都冇用，因為啜走咗就冇效，惟有媽媽畀啲耐性慢慢教，同佢鬥煩。」<br> 對於有媽媽替子女搽辣椒油甚至白花油戒啜手指，李家仁警告：「唔好搽咁多嘢，冇用㗎，隨時搞到小朋友肚痛。」他建議：「可以用透明膠紙包住小朋友隻手指，手指變得冇味道，等佢冇癮再啜。」</p></body></html>