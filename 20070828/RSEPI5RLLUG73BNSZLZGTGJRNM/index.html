<html><header><meta charset="utf-8"><title>數碼達人：新PSP直駁TV<br>又南：小心變大近視</title></header><body><h1>數碼達人：新PSP直駁TV<br>又南：小心變大近視</h1><p>東京遊戲展（TGS）仲有大半個月先到，各界Game友、網上「預言家」一直以為新版PSP要到9月20日先正式公開！點知，香港仲快過日本，早兩日已率先讓傳媒玩盡最新嘅電視輸出功能。連Shine成員又南親身試玩後，都大讚佢夠輕、夠薄，仲駁落BRAVIALCD玩到走火入魔，「聞」住電視嗌：小心變大近視呀！<br>記者：陳國輝<br>攝影：梁細權、陳盛臣<br>&#13;</p><p>打機拍住PS2</p><p>新版PSP具備4.3吋芒，畫面當然精細，但小記以色差線由PSP駁到32吋嘅LCDTV上，唔驚起格就假！打開介面，發現入面多咗項「ConnectedDisplaySettings」，選擇後電視畫面即刻有嘢睇，仲係FullScreen㖭！但正式進入遊戲後，畫面僅佔全屏幕約二分一。又南試玩最新一集《嗶波猴》嗰陣，大讚色彩靚、唔起格，主角跳來跳去嗰陣仲好流暢，質素拍得住PS2！
</p><p>睇碟冇Delay</p><p>煲片嘅話，可選擇以FullScreen來顯示。小記用UMD試播《盜墓迷城》其中一節，喺人物膚色、高速動作方面都冇問題，間中有啲爛字情況，但唔算嚴重。輸出後線數與DVD同為480p，但因PSP利用軟件谷大解像度關係，兩者質素始終有出入。</p><p>畫面測試<br>打機</p><p>煲戲</p><p>新機減肥唔多覺</p><p>又南第一次見新版PSP，已急不及待拎上手玩一餐，不過唔係打機，而係感受吓手提機嘅輕巧程度和超薄質感。「PSP同NDSLite我都玩過，呢部新版真係輕好多，唔講唔知重量竟然不足200g！不過厚度同上一代嘅分別唔算好明顯，要認真將新舊兩部PSP拍埋一齊比較先有答案。」除咗輕同薄，新版PSP仲追加至64MB記憶體，足足比以前多一倍；據PSP討論區所講，由於慳番唔少撈機時間，於是令PSP更加慳電，仲可以玩耐啲。網上仲流傳，除現時官方所公佈嘅黑、白、銀三隻色之外，TGS當日仲有可能出售FinalFatansyVII特別版，究竟真定假到時自有分曉。
</p><p>新改動Parts</p><p>PROFILE</p><p>體積：169.4×18.6×71.4mm<br> 重量：189g<br> 記憶體：64MB<br> 屏幕：4.3吋TFTLCD<br> 記憶卡：MemoryStickPRODuo<br> 輸入/輸出：WLAN、USB2.0、TV-Out<br> 電池：1,200mAh<br> 顏色：黑、白、銀<br> 網址： http://asia.playstation.com/tch_hk/index.php?q=partnershops </p></body></html>