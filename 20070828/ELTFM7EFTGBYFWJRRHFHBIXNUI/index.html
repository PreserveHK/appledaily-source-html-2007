<html><header><meta charset="utf-8"><title>新PSP引爆　潮流大笪地</title></header><body><h1>新PSP引爆　潮流大笪地</h1><p>I.T時裝王國版圖擴大迅速，要盡數旗下歐美日牌和本地品牌，5分鐘都數唔晒。今次於又一城大搞「I.TFestival」嘉年華，8大個黑白馬戲帳篷，推出Crossover作品，並有多個免費攤位遊戲，即時令人想起大笪地和近年的環球嘉年華。當中最矚目係首次曝光的Fingercroxx×X-Large×新PSP的十周年特別版機套及PrintTee，今日就讓又南率先帶你進入這個玩遊世界！<br>記者：許維雅<br>攝影：梁細權</p><p>Fingercroxx×X-Large×新型PSP黑色LogoPrintTee（非賣品）<br> Fingercroxx黑色洗水牛仔褲$499</p><p>Fingercroxx×X-Large×新PSP矚目Crossover　</p><p>今次為期兩星期的I.TFestival嘉年華共有8個帳篷，每個帳篷都代表一間店舖。最值得留意當然係Fingercroxx攤位，全因3大單位Fingercroxx、X-Large同SONY合作，為全新版本PSP推出SCEH十周年紀念機套及PrintTee。以黑色底、白色迷彩X-LargeLogo圖案作標記，無論數量同購買方式都極之難擁有，惟有親到攤位搶先一望。今個星期尾，SONY更會擺放全新的細版PSP於攤位任人試玩，更可參與對打遊戲，每局勝方可贏取3張遊戲券。</p><p>最新秋冬系列：<br> Fingercroxx黑色PrintTee$219<br> Fingercroxx軍褸$599<br> Fingercroxx黑色洗水牛仔褲$499</p><p>Fingercroxx×X-Large×PSP黑色遊戲機套連清潔螢幕掛飾$199（9月20日開始發售）<br> 限量100個，只得Fingercroxx有售。至於PrintTee更係非賣品，由即日至9月4日，凡於又一城Double-park購物滿$500，即可參加抽獎。頭獎1名送新版PSP一部，二獎5名送機套一個，三獎10名送PrintTee一件。</p><p>一個中文十字的Logo係今次Crossover的標記，代表SonyComputerEntertainment（HK）Ltd.（HCEH）成立10周年。</p><p>5cm骷髏頭　拋波仔Game</p><p>十分搶眼的骷髏頭裝飾為5cm攤位，側邊有飾櫃擺放着將會推出的5cm×AlainMikli太陽眼鏡。參觀者可透過拋波仔遊戲贏取3至9張的遊戲券。貼士：經多人試玩後，發覺洞口太細，勁難中！</p><p>5cm白色PrintTop$229<br> 5cm黑色Unwashed牛仔褲$449<br> 5cm黑色Zip-upJacket$599&#13;</p><p>Chocoolate×Elvis擲代幣</p><p>其次還有Chocoolate攤位介紹貓王逝世30周年別注Tee同Cap，除不停播放貓王歌曲外，更有擲代幣遊戲，擲中指定顏色可贏取3至9張的遊戲券。</p><p>Chocoolate黑白橫間長袖Top$199<br> Chocoolate深藍色Unwashed牛仔褲$279</p><p>查詢：double-park（22658858）<br> 九龍塘又一城店UG45舖</p><p>8個攤位各有遊戲</p><p>攤位還有 http://www.izzue.com的AvrilLavigne迷你演唱會、CAMPER的轉輪盤遊戲、b+ab全新設計的Mademoiselleb兔仔Logo視像遊戲、細i.t的掟波遊戲及I.T的07秋冬巴黎時裝騷攤位，各有特色，要玩晒，睇怕都要用一個下午。 </p><p>即玩！玩遊戲攞免費禮物</p><p>玩完當然有禮物帶走，最貴的Camper皮鞋護理Box-set要75張遊戲券，睇怕唔集合眾人力量都好難帶返屋企。最低要求係9張遊戲券，換領各大品牌掛飾，免費有得玩，有得睇，仲有禮物帶走，為暑假完結前畫上開心的句號。</p><p>I.TFestival嘉年華<br> 地址：九龍塘又一城LG-2層<br> 日期：即日至9月4日&#13;</p><p>同場加映：古巨基PhotoPrintTee</p><p>Crossover一向係i.t集團的強項，同場就加映古巨基為又一城Chocoolate店展出以他「人」為攝影主題的畫展，其中更選了兩幅相片推出限量PhotoPrintTee。扣除成本後，會將所有收益撥捐「古巨基兒童醫療基金」作慈善用途，買衫又可做善事，十分有意義。
</p><p>Chocoolate（27397798）<br> 尖沙嘴加連威老道63號地下</p></body></html>