<html><header><meta charset="utf-8"><title>中島美嘉講到明想嫁</title></header><body><h1>中島美嘉講到明想嫁</h1><p>日本女歌手中島美嘉前日為佢首次推出嘅童話寫真集舉行fans聚會，招待咗200名fans。美嘉話希望將童話書畀自已將來嘅小朋友睇：「我已經24歲，結婚都唔出奇。不過，自己咁樣嘅性格結唔結到婚呢？而且我𠵱家好享受工作，希望將來嘅丈夫可以了解我。」唔知同美嘉拍拖多年嘅男星永瀨正敏合唔合格呢？</p></body></html>