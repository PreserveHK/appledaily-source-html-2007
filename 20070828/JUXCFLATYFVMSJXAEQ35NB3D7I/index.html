<html><header><meta charset="utf-8"><title>尹恩惠烤肉賀收視</title></header><body><h1>尹恩惠烤肉賀收視</h1><p>人氣韓劇《咖啡王子1號店》前日大結局，錄得27.8%收視，成績理想，但係始終破唔到30%大關。女主角尹恩惠前日同工作人員喺首爾一間烤肉店慶功，佢話好開心將拍劇時開心幸福嘅氣氛帶畀觀眾。拍完劇回復女兒身嘅尹恩惠，噚日亦出席時裝品牌Valentino嘅花生騷。</p></body></html>