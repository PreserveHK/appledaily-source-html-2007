<html><header><meta charset="utf-8"><title>名人堂<br>傅明憲掛心垂死狗</title></header><body><h1>名人堂<br>傅明憲掛心垂死狗</h1><p>傅明憲昨日帶同四隻狗出席「灣仔海濱長廊動物合家歡」開幕，上次小狗在台上屙屎，令傅明憲大出醜，今次她便留下小狗在台下讓女傭看顧。傅明憲透露其患腎癌的小狗「曼波」只剩下三個月命，她說：「佢好虛弱，見到都好難過。醫生話畀佢enjoy最後嘅日子，𠵱家叉燒、午餐肉、雞蛋，總之佢鍾意食乜嘢，我都畀佢。」</p></body></html>