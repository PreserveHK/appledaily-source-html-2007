<html><header><meta charset="utf-8"><title>步姐新碟大送秋波</title></header><body><h1>步姐新碟大送秋波</h1><p>日本女歌手濱崎步嘅第9張全新大碟《GUILTY》，將於明年元旦日面世。向來愛玩形象嘅步姐，今次喺新碟封面中翻炒過去多年前嘅豹妹look，似乎新意欠奉喎。而步姐早前亦去咗美國加州拍攝大碟初回版附送嘅寫真集，佢穿上黃色毛毛裝向鏡頭單眼，封面似足外國雜誌。</p></body></html>