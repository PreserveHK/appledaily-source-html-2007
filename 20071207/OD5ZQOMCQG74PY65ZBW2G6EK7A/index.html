<html><header><meta charset="utf-8"><title>CelebPicks：熊黛林給天王的禮物</title></header><body><h1>CelebPicks：熊黛林給天王的禮物</h1><p>近期阿Lynn的名字最常當然是與Aaron掛埋，不過當大家細看近期的Catwalk同Event相，可謂處處見阿Lynn的蹤影，幾乎日日都出Show，冇乜幾個本地TopModel夠佢咁勤力又賣力，看來能成為Model王，除了靠緋聞增加知名度外，勤力工作先最實際。<br><br>記者：曾玉瑩<br>攝影：陳陶鈞<br>Wardrobe：Cristinaeffe、Sinequanone&#13;</p><p>去Ball好飾</p><p>以美人胚子打響名堂的熊黛林，加上其標準Figure及勤力，早已成為各大牌的人氣天橋Model，不過阿Lynn話，「我的確鍾意着靚衫，但會睇場合，如果去Party或頒獎禮時會着隆重啲，簡單的CocktailDress襯款式較誇張的首飾可以突出個人風格，這款SplendidEraCollection會是我今年X'mas的其中一個選擇呢！」<br> <br> Gross囗SplendidEraCollection<br> 金白石頸鏈$31,800<br> 金白石耳環$1,100<br> 金白石戒指$1,800&#13;</p><p>Gross囗100大壽珍藏展</p><p>聖誕去Ball着靚衫都係要夠搶，夠閃的Accessories是MustHaveItem！來自德國的Gross囗於1907年創立，今年踏入100大壽，可謂閃上加閃。為慶祝這件盛事，品牌於今個星期一在澳門威尼斯人酒店舉辦晚宴，品牌主席BenjaminFatted及藝術總監MichaelGross囗先生，一同出席見證這個百年世紀盛事。當晚展出超過50多件存放於德國柏林藝術館由1907-2000年的珍藏，代表着不同時裝世代的首飾，包括NewCouture、GoldenAge、SplendidEra、BoomingTime、BrilliantCentury系列，讓一眾愛飾之人可近距離欣賞這些珍寶。</p><p>Gross囗NewCoutureCollection淺藍色珍珠水晶頸鏈$1,800、淺藍色珍珠水晶耳環$750</p><p>Gross囗1975Antique藍晶石×白水晶金頸鏈、藍晶石耳環（德國柏林藝術館珍藏）</p><p>Gross囗1968Antique淺灰、深灰及白色珍珠頸鏈（德國柏林藝術館珍藏）</p><p>大方聖誕</p><p>無論你係咪大方之人，聖誕節闊佬啲送禮物也無妨。早前因為去睇緋聞男友的演唱會被娛記不停追問，但阿Lynn仍落落大方的對答反而得到大家稱讚。阿Lynn當然可以開開心心過聖誕，繼續勤接Job做其Model王，當然不少得大大方方親手揀份厚禮送畀密友啦!</p><p>Lynn'sBestPicks<br>給自己……</p><p>首飾之外，手袋都是女士最愛。阿Lynn今個聖誕就想要個Gucci手袋。「我鍾意佢設計簡單，夠Fashionable，最緊要係夠長青，幾時拎番出嚟用都夠Classic！」（郭天王，收到未？）<br> <br> GucciBianco$3,990（左）<br> GucciPlatino$4,990（右）</p><p>給他……</p><p>靚錶向來是富特別意義的禮物，當然最適合送給重要的人，「除禮物的價錢外，當中所包含的意義更有紀念價值，當然不能隨便送給別人啦！」大家要留意娛樂版睇吓天王有冇戴喺手了！<br> <br> Gross囗百周年紀念版手錶（石榴石貝母錶面×藍寶石水晶面×23顆水晶）約$90,000</p><p>給家人……</p><p>訪問中途阿Lynn的經理人經常提她要增肥，原來是阿Lynn母親來電下旨。「幸好聖誕前有個Show是在大陸舉行，我就可以趁機和家人聚聚。聖誕當然會為屋企人預備禮物，衣服夠實際!最好當然是溫暖牌，但真的太忙了！」</p><p>聖誕約會裝扮</p><p>「我們經常行天橋，早已給人很多不同形象，所以平時我愛作簡單打扮，款式簡單的首飾會是我的BestChoice，以幾何形狀加彩石裝飾的長頸鏈，Casual中又有Tribal味，Trendy又易襯！」<br> <br> Gross囗BrilliantCenturyCollection<br> 正方彩石長頸鏈$2,200</p><p>聖誕正日阿Lynn就話想休息一天，當然係相約密友一齊食個飯！同密友Dating會點打扮，「一件靚靚小背心再披件外套，牛仔褲加對Boot，簡簡單單就最好！而且今年的牛仔褲顏色選擇多，可以揀特別啲嘅！」<br> <br> Metallic牛仔褲，最有節日氣氛！Moussy銀白色SkinnyJeans$1,050</p><p>Gross囗（28226178）<br> 銅鑼灣世貿中心1樓P122-123號舖<br> <br> Gucci（25244492）<br> 中環置地廣場地下G1店<br> <br> Moussy（27368261）<br> 尖沙嘴海港城OT303A號舖&#13;</p></body></html>