<html><header><meta charset="utf-8"><title>無神論：布城下盤「普」勝歌 - 蘋果波神</title></header><body><h1>無神論：布城下盤「普」勝歌 - 蘋果波神</h1><p>周中重注兩支英冠前列隊屈福特及布里斯托城中到應，加埋同日查爾頓亦反底，證明追捧這類今季升班嘅熱門分子需要有耐性，免墮入「爛路」圈套。</p><p>普利「讓球」盤路曳</p><p>周六重心推介，依然係英冠異軍，近期勇態復起嘅布里斯托城，早前喺blog講過，呢隊今季先從英甲升班嘅球隊，踢來有板有眼，不像一般英國球隊，高Q大棍將球踢上前；結果𠵱家喺聯賽排第4，話有望來季升上英超，喺半年前已屬天方夜譚。計盤路，撇開該隊早前曾3連敗外，其實戰績及盤路可用驚人來形容，目前仍處上升軌道，軍容整齊，上仗半場已領先葉士域治兩球，耗力不多，今次難得對主場有實力嘅普利茅夫受讓，不是「爛路」球隊，只希望被我揀中不會輸波罷了。<br> 對手普利茅夫這支南部軍靠地利排第7，但整體實力屬一般，今季主場在「讓球」盤計4戰1勝3負，早前看過電視直播見他們臨尾香，大好形勢下完場前被卡廸夫城連追兩球輸盤，該隊高Q大腳法剋制不住布軍，加上前鋒希利斯停賽，及曼聯借將李馬田長唞，今場讓唔起。</p><p>冷敲屈仔「客其他」</p><p>其實周日一條熱門3串1亦甚有信心，阿爾克馬爾返主場兼有射手阿里復出，穩勝；阿仙奴連續第3場作客，但對手屬級數最差嘅米堡，客W穩陣，進取者可博「客勝」；至於屈福特，個人認為直接升上英超機會極大，攻力又強，可博與主場史篤城鬥攻，125倍「客其他」波膽，買10蚊又何妨？另一場博大霧係荷甲異軍，廸加史卓普作客荷華高斯，一樣撐「客其他」波膽。<br> <br> 近5場往績：輸輸輸贏輸<br> <br> 蘋果波神<br> 股市大旺，英超盛世，大家齊來贏多啲！</p></body></html>