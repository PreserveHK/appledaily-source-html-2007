<html><header><meta charset="utf-8"><title>拉闊足球場<br>「波壇陸東」：長揸利記 - 藍鑽石</title></header><body><h1>拉闊足球場<br>「波壇陸東」：長揸利記 - 藍鑽石</h1><p>藍鑽石今集提供</p><p>星期六49雷丁0:1利物浦（5.5倍）<br> <br> 星期日9米杜士堡1:3阿仙奴（10.5倍）<br> <br> 星期日20熱刺2:1曼城（7倍）</p><p>近日繼續全民皆股熱潮，當大家都在討論股市何時再見3萬點，今集讀者阿Koo，就以股票妙喻英超列強，呢個「波壇陸東」叫大家記住追捧利物浦，「因為佢哋係大藍籌，十足十球壇中國人壽（2628）。」<br> K：阿Koo　M：Mike　藍：藍鑽石<br> <br> M：呢位讀者好似將波，同我哋成日炒嘅一樣嘢拉上關係喎。<br> 藍：唔係炒菜呀！<br> M：唔知喇，不如聽吓阿Koo講啦。<br> K：係呀，買波就好似買股票咁，最緊要就係揀到好股，我最鍾意就係利物浦啦！頭先位讀者唔知點解鍾意隻仙股雷丁，呢隊波前面唔掂，後面又唔掂，根本冇實力，點會買佢和波！<br> M：你講到利物浦咁好，你認為佢哋係咩股？會唔會係中國人壽（2628）？<br> K：都係㗎，利記就好似大陸股，適宜長揸；可能間唔中有宏觀調控，有時未必咁順，但整體會越嚟越好。<br> 藍：咁阿仙奴唔使講一定係藍籌啦！<br> K：大藍籌啦，喺雲格管治之下成隊表現好好，我覺得佢哋潛力十足，而且對手米堡好似電訊盈科（008）咁，只係會累人。<br> M：8號仔……，熱刺fans唔好鬧我，我覺得熱刺先係8號仔；話晒米堡見底，你唔會追，我周中在追熱刺，結果又輸畀伯明翰，咁先累人呀！<br> K：熱刺又冇咁差，間唔中都會起返，我覺得佢似公用股，對勁旅有時都踢得好，反而對弱旅就差啲。<br> M：不過我都唔敢踩你，因為馬會都撐你，今次熱刺對曼城，馬會居然開「讓球主客和」，睇兩隊排名差咁遠，熱刺何德何能開「讓球主客和」先，開呢個盤一定有玄機。<br> 藍：驚唔驚係鬼盤呀？<br> K：曼城我覺得係新股……<br> M：會唔會係阿里巴巴（1688）呀？<br> K：阿里巴巴（1688）仲喺水面，我覺得遲啲會跌落水底㖭。而車路士就係我心目中嘅銀行股，所以我就貼佢贏4:2。</p><p>阿Koo貼士</p><p>星期六49雷丁0:1利物浦（5.5倍）<br> <br> 星期日9米杜士堡0:2阿仙奴（7倍）<br> <br> 星期日20熱刺2:1曼城（7倍）</p><p>捧紅軍激嬲老婆</p><p>這位利物浦fans今次與「死敵」藍鑽石意見相近，兩人都認為利物浦和熱刺可順利贏波，不過都是一球上落。<br> Ringo補充，今場利記的對手雖然只是雷丁，不過下周始終要在歐聯生死戰對馬賽，相比之下，今仗的重要性自然較低，預計利記頂多小勝，甚至和波亦不出奇。<br> 這位紅軍fans大爆睇波趣事，原來他太太支持阿仙奴，10月尾時兩軍對碰，當時利記先開紀錄，Ringo即手舞足蹈，怎知激嬲老婆大人，更被喝令再慶祝就冇得瞓！Ringo即時停手，好彩最後兩隊打成1:1，先有覺好瞓！</p><p>Ringo貼士</p><p>星期六49雷丁0:1利物浦（5.5倍）<br> <br> 星期日9米杜士堡1:2阿仙奴（7.5倍）<br> <br> 星期日20熱刺2:1曼城（7倍）</p><p>阿仙奴2:0、3:0要追</p><p>上集中咗2串3波膽嘅Marco，今次一上嚟就大show派彩達500蚊嘅波飛；又有波講又有錢贏，認真開心。<br> Marco話，愛隊阿仙奴係「鐵膽」，不妨長追其2:0、3:0波膽。今個禮拜對住不堪一擊嘅米杜士堡，Marco就估可以輕鬆贏波，2:0啱啱好。<br> Marco更加大派葡超心得，佢話葡超前列球隊慢熱，上半場經常開和，成日都踏入下半場先嚟發力；要賭的話，大可博吓「和主」、「和客」，夠晒好分。<br> 今次Marco畀咗個獨家心水，就係賓菲加贏尾二嘅「科大」2:0，有6倍；玩「半全場」之餘，大可玩埋波膽。</p><p>Marco貼士</p><p>星期六49雷丁1:3利物浦（13倍）<br> <br> 星期日9米杜士堡0:2阿仙奴（7倍）<br> <br> 星期日20熱刺1:2曼城（11倍）</p><p>講波有得Fun</p><p>只要透過WebCam參加《拉闊足球場》．即可贏取$100家庭禮品包及《英超星光15載》紀念冊一本。<br> <br> 下次舉行日期：13/12<br> 想參加？即上<br>  http://soccer.atnext.com/jp/soccer </p></body></html>