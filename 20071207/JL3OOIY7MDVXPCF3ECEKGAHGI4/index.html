<html><header><meta charset="utf-8"><title>日產送大禮（四）：推動未來概念</title></header><body><h1>日產送大禮（四）：推動未來概念</h1><p>一連出咗3日問題，今日已踏入第四天，答埋聽日嘅問題，就可正式參加日產同《Car通》合辦嘅遊戲，有機會免費到日本參觀佢哋嘅DesignCentre，想遊日嘅讀者就要小心細閱內文喇。<br><br>記者：梁美甜</p><p>汽車生產商每年都會喺大型車展上面展出一至兩款概念車，車款同時代表車廠未來設計方向同範例。好似日產於前年東京車展展出以環保為主題嘅概念車PIVO，今年就展出操作容易兼人性化嘅環保電動PIVO2。概念車既具前瞻性，同時奠定隨後嘅設計方向，從兩年前展出PIVO到今年研製的PIVO2，及以年輕人為對象，講求性能及速度嘅ROUNDBOX；現代化都市為主題，以優質、舒適同視聽享受嘅房車INTIMA，以及全新多功能小型客貨車NV200。由此可見，日產嘅未來汽車設計偏向環保、節省能源、高質素及以效率為本。</p><p>Day4問題：Nissan於今年東京車展推出嘅PIVO2係以咩作為能源呢？</p><p>參加辦法：參加者只需解答12月5日開始一連五天之問題，於明天刊登之參加表格填入答案及個人資料，便有機會免費到日本參觀NissanDesignCentre（或同等價值之獎品），詳情請留意明天本版之最後公佈。</p></body></html>