<html><header><meta charset="utf-8"><title>踩許晉亨唔識欣賞賭王撐超瓊靚過李嘉欣</title></header><body><h1>踩許晉亨唔識欣賞<br>賭王撐超瓊靚過李嘉欣</h1><p>李嘉欣與何超瓊邊個靚？相信普羅大眾會投港姐冠軍出身的嘉欣一票，近月許晉亨為熱戀中的嘉欣，公開宣布正與分居太太何超瓊辦離婚。前晚賭王何鴻燊為愛女超瓊出頭，大讚女兒比李嘉欣「靚得多」。俗語說愛情令人盲目，父親愛女心切時，原來都一樣！</p><p>李嘉欣上年與許晉亨拍拖，兩人出雙入對，但許晉亨與分居太太何超瓊（Pansy）的離婚手續原來一直未辦妥，令嘉欣要嫁入許家豪門，仍有暗湧。近月，嘉亨戀打得火熱，嘉欣更打通男方父母一關，出席家庭活動，要做許太只欠男友未回復單身，許晉亨上月即時公開宣布與何超瓊正火速辦離婚手續，討回女友歡心。</p><p>「離婚愈快愈好」</p><p>何超瓊在嘉亨戀的甜蜜愛火中，彷彿成為男方的絆腳石，是最落寞兼孤單的一個。超瓊賭王父親何鴻燊前晚在尖沙嘴文化中心，出席世界三大男高音、西班牙Jos囗Carreras的音樂會，提到前女婿急於與超瓊離婚，何鴻燊即為愛女出頭，他說：「離婚？愈快愈好呀！」<br> 是否不想許晉亨阻住Pansy？賭王護女情切，更開口彈許晉亨說：「一定唔會阻到，咁靚嘅女佢都唔識欣賞。」<br> 李嘉欣被公認是大美人，難道何超瓊靚過李嘉欣？賭王即時力撐愛女說：「靚得多！」之後賭王唱好樓市、股市，又希望新一年自己身體健康，人人安居樂業。</p><p>董立茂幸福滿瀉</p><p>此外，同場欣賞音樂會的前特首董建華姪女董立茂舉家捧場，她謂今年聖誕及新年，三子女收到大量禮物，她則收到夫婿送的三個字，董立茂說：「老公同我講IOU（編按：即IloveYou），夠喇，實質禮物都唔使。」<br> 採訪：GeneNg<br> 攝影：ChanChiLam</p></body></html>