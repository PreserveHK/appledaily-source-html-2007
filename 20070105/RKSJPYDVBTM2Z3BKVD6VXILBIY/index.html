<html><header><meta charset="utf-8"><title>男友見家長過關<br>AmandaS.床頭朱古力調情</title></header><body><h1>男友見家長過關<br>AmandaS.床頭朱古力調情</h1><p>去年在無綫人氣節目《美女廚房》大出風頭的混血名模AmandaStrang，成為大小食品宣傳活動的必然嘉賓。AmandaS.前晚為朱古力店主持開幕儀式，她大爆男友愛在床頭放朱古力冧她，日前聖誕見家長時，其父大讚男友，讓她甜在心。</p><p>中法混血名模AmandaStrang前晚在中環為朱古力名牌Godiva主持新店開幕，她與兩位外籍高層齊剪綵，之後Amanda見店內一盒放滿真朱古力、近6呎高的巨型朱古力盒，開心雀躍攬住合照。<br> Amanda說：「我平時會自己整朱古力，我好鍾意食朱古力，尤其係苦苦哋嘅黑朱古力。男朋友每次見我心情唔好、唔開心，佢會靜雞雞放朱古力喺我床頭𠱁我，食一粒我已經好開心。」</p><p>父親讚未來女婿</p><p>Amanda與意大利籍男友Christian拍拖兩年多，兩人經常出雙入對，她透露男友早前更成功見家長，她說：「聖誕節我爹哋嚟咗香港，我哋三個人出去玩、食飯，爹哋之後同我講，覺得佢（Christian）係goodboyfriend，我好開心。」問Amanda男友何時成為她的goodhusband？她聽完笑到甜入心，發嬌嗔說：「我要諗吓先話你知喎！」</p><p>汪詩詩晒Versace袋</p><p>此外，甄子丹太太汪詩詩與妹妹汪圓圓結伴出席活動，汪詩詩大騷手上的Versace黑底金扣手袋，她說：「係老公送嘅聖誕禮物，唔使成日送LV啦。聖誕同新年因為佢拍戲，妹妹又病，所以我哋全家留喺香港好平靜咁過。」<br> 採訪：GeneNg<br> 攝影：EdwardChou</p></body></html>