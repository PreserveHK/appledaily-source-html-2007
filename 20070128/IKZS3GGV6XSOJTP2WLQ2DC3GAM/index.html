<html><header><meta charset="utf-8"><title>今日對焦禦寒湯水：<br>冬日滋補暖湯　10℃頂得住</title></header><body><h1>今日對焦禦寒湯水：<br>冬日滋補暖湯　10℃頂得住</h1><p>呢幾日得番10℃多啲，着幾多衫都唔及飲碗暖到入心嘅靚湯。識得煲靚湯，老公仔女都會早啲返屋企啦！今日請到周中師傅同大家介紹幾款暖身滋補湯水，當然唔少得有美女葉翠翠傍住，令師傅未飲湯都熱血沸騰！<br>記者：趙珮倩、林佩婷<br>攝影：伍慶泉、何家亮<br>示範：尚湯廚(28271663)營運經理黃如錦（a）<br>示範：華豐藥業保健藥療營養湯（23122581）甘仁達師傅（b）</p><p>湯水食譜參考：《四季滋補靚湯》（嘉出版）黃如錦、盧子宏著</p><p>暖身類<br>補血當歸湯（a）</p><p>需時：3小時<br> 價錢：$40/3人<br> 材料：當歸5錢、黃芪8錢、去核雞心棗6粒、牛𦟌5両、水12碗<br> 做法：牛𦟌洗淨汆水，再沖水備用；煲滾水，將所有材料放煲內，以大火煲30分鐘，然後轉慢火煲大約2小時30鐘，最後下鹽調味。<br> 功效：當歸行氣活血，特別適合體虛怕冷、病後虛損者，以及婦女產前產後補身。</p><p>鹿筋雞腳湯（b）</p><p>需時：41/2小時<br> 價錢：$80/4人<br> 材料：鹿筋4両（浸軟汆水）、雞腳1斤、黨參/圓肉/淮山各1両、果皮1塊、瘦肉/唐排各1斤（汆水）、紅棗數粒、杞子5錢、水8湯碗、鹽少許<br> 做法：所有材料洗淨，水滾後放入全部材料，待再次滾起轉細火煲4小時，落鹽調味。<br> 功效：強壯筋骨，黨參可令血液循環，又補又暖。</p><p>參茸鹿尾羓煲雞湯（b）</p><p>需時：31/2小時<br> 價錢：$1,000/4人<br> 材料：鹿尾羓1條（約11/2両）、高麗參5錢、鹿茸3錢、淮山/杞子/紅棗/北芪/巴囗/杜仲各1両、雞1隻、圓肉8錢、果皮1塊、水8湯碗、鹽少許<br> 做法：所有材料洗淨，水滾後放入所有材料，大火煲50分鐘轉細火煲21/2小時，最後落鹽調味。<br> 功效：補身暖身，最適合虛寒怕冷的人飲。</p><p>海龍海馬參茸雞湯（b）</p><p>需時：4小時<br> 價錢：$250/4人<br> 材料：海龍/海馬/巴囗/杜仲/鹿茸/黨參各1両、雞1隻（汆水）、杞子/北芪/圓肉各5錢、果皮1塊、水8湯碗、鹽少許<br> 做法：所有材料汆水，大火水滾後落所有材料煲半個鐘，再轉細火煲31/2小時，最後落鹽調味。<br> 功效：壯腰補腎，行氣活血。</p><p>滋潤類<br>淮杞花膠黨參湯（b）</p><p>需時：31/2小時<br> 價錢：$140/4人<br> 材料：淮山/杞子/黨參各1両、花膠4両、唐排/瘦肉各1斤、圓肉/紅棗粒、果皮1塊、水8湯碗、鹽少許<br> 做法：所有材料先汆水，大火煲滾水後放入所有材料，待再次水滾後細火煲3小時，最後落鹽調味。<br> 貼士：花膠汆水先，先用薑葱炒一炒，再汆水1分鐘，才可以去除花膠腥味。<br> 功效：花膠滋潤養顏，這個湯滋補養生，亦可暖身。</p><p>玉竹紅棗山斑魚湯（b）</p><p>需時：4小時<br> 價錢：$40/4人<br> 材料：玉竹2両；紅棗1両、山斑魚1條、瘦肉1斤、唐排1斤、果皮1塊、水8湯碗、蜜棗3至5粒、鹽少許<br> 做法：先用中火煎香山斑魚，瘦肉及唐排汆水。大火煲滾水後放瘦肉及唐排煲1個鐘，然後落山斑魚、紅棗及果皮轉細火煲21/2小時，最後加入鹽及蜜棗調味。<br> 功效：紅棗有補血功用，玉竹潤胃健脾，冬天飲可滋潤防亁燥。</p><p>滋肝明目湯（a）</p><p>需時：3小時<br> 價錢：$200/3人<br> 材料：冬蟲夏草/白蓮子各3錢、淮山/生薏米各5錢、杞子/圓肉各4錢、生石決明2両、日月魚1両、瘦肉3両、水12碗<br> 做法：瘦肉洗淨汆水，再沖水備用；將水煲滾，放入所有材料以大火先煲30分鐘，然後轉慢火煲大約2小時30分鐘，下鹽調味。<br> 貼士：選買日月魚時，聞一聞睇吓有冇鮮味至好買。<br> 功效：杞子滋肝明目，健胃潤肺，平血壓；冬蟲夏草味甘，滋肺壯腎、補虛損、益精氣。</p><p>補身類<br>人參理氣湯（a）</p><p>需時：3小時<br> 價錢：$60/3人<br> 材料：人參4錢、淮山5錢、陳皮1塊、去核雞心棗6粒、雞鯆膠4両、烏雞1/2隻、水15碗<br> 做法：烏雞/雞鯆膠洗淨汆水，再用水沖一沖備用；煲滾水，放入所有材料，以大火先煲30分鐘，然後轉慢火煲大約2小時30分鐘，下鹽調味。<br> 功效：滋陰補脾肝，能治療婦女經後食慾不振、消化不良等症狀。</p><p>歸鹿補益湯（a）</p><p>需時：31/2小時<br> 價錢：$120/3人<br> 材料：杜仲/黨參各5錢、羊霍葉/杞子/鹿茸片/當歸各4錢、南棗5粒、金英子3錢、豬腰2個、豬尾骨1條、15碗水<br> 做法：豬腰及豬尾骨洗淨汆水，撈起，再用水沖淨備用；將水煲滾，放入所有材料以大火先煲30分鐘，然後轉慢火煲大約3小時，下鹽調味即成。<br> 功效：鹿茸溫補腎陽，益精補血，強筋骨，可改善骨節痠痛、貧血、陽痿等痛症，不過感冒發燒者不宜服用。</p><p>黃芪養心湯（a）</p><p>需時：3小時<br> 價錢：$70/3人<br> 材料：人參/當歸/半夏/五味子/遠志各3錢、黃芪/柏子仁/酸棗仁各4錢、茯神5錢、川芎2錢、大棗3粒、生薑2片、豬心1個、瘦肉3両、水12碗<br> 做法：豬心及瘦肉洗淨汆水，再用水沖亁淨備用；煲滾水，將所有材料放煲內，以大火煲30分鐘後，轉慢火煲大約2小時30鐘，最後下鹽調味即可。<br> 功效：人參、黃芪能養心、和痰清氣，對心虛血少、驚悸怔忡、虛熱煩躁者有很大療效。</p><p>咪亂補！</p><p>湯水除在冬天可為你暖身及滋潤外，據中醫講，不同材料還有個別功用：</p><p>淮山杞子：</p><p>啱胃口差、眼力差、中氣不足、易疲、營養不良者。</p><p>海龍：</p><p>合壯腎陽、強筋骨、跌打扭傷、手腳冷、易疲者；不合燥熱或虛熱型（下虛上實）人。</p><p>玉竹紅棗：</p><p>啱體弱口亁、煩躁失眠及貧血者；不合燥熱或身體壯實之人。</p><p>當歸：</p><p>合強筋骨、調經活血、補血、潤腸、壯陽；不合燥熱壯實之體。</p><p>人參黃芪：</p><p>合大病後補身、體虛性失眠、消化力弱、氣血虛、利水；不合燥熱壯實之體。</p><p>冬蟲草：</p><p>適合小便頻、性冷感、易感冒、怕冷、消化差、貧血、易疲者食用。</p><p>此外，黃精、阿膠、烏藥、骨髓、羊、鱔、塘虱魚等，對暖身都有一定功效。當然，食用前最好先請教一下中醫師。</p><p>煲定燉？</p><p>煲湯同燉湯各有各好。煲湯係指將材料直接放入煲，加水煮，一般需要兩三個鐘，湯水會愈煲愈少愈有味，一些較韌的肉類適宜用來煲湯，使肉質更腍。至於燉湯係用隔水方式蒸煮三小時以上，火力會逼熱密封的燉湯器皿，就算長時間烹調亦不致揮發食材養份，宜用於貴價材料如燕窩、鹿尾羓等，以保持原汁原味。不過，一些蔬果或植物性藥材如淮山、杞子等，長時間煲煮會令營養流失，應在湯水煲好前大約1小時才放入。</p></body></html>