<html><header><meta charset="utf-8"><title>情人節禮物最緊要有心<br>銀紙摺指環冧女友</title></header><body><h1>情人節禮物最緊要有心<br>銀紙摺指環冧女友</h1><p>距離2月14日情人節還有兩個星期左右，一眾男網友想好情人節禮物了嗎？假如嫌送花太老套，送朱古力又缺乏誠意，不妨參考網上流傳的「紙幣摺心形戒指」，親手摺隻指環「冧冧」女友，這款戒指豐儉由人，既可用10元「花蟹」，也可用「金牛」，這份充滿誠意的小禮物，可能收到意想不到的效果。</p><p>「很可愛呀！」「太浪費啦！」「摺唔到呀！」「厲害啊！」紙幣心形戒指的摺法在網上曝光後，一眾網友反應激烈，爭相仿效，本報記者也依法摺了一隻。</p><p>摺10蚊紙唔見冇咁傷</p><p>「𠵱家冇錢喺身㖭，唔係我肯定開始摺緊。」正當網友Azure眼巴巴看其他網友成功或失敗的嘗試之際，Brief已率先公布：「摺到啦，哈哈，好靚呀，等我送番個畀……」Bunny則說：「我叫人摺咗隻畀我，好靚啊，不過就摺唔埋口，戴唔到……」正當一眾網友熱烈討論之際，冷靜的Candyhk提醒說：「用錢摺出嚟嘅戒指，好容易畀人偷㗎，聽我講啦，真係會有人偷㗎，大家記住用10蚊紙摺好啦，遺失咗都冇咁hurt（傷）吖嘛……」</p><p>《蘋果》網聞版請你報料！大家無論在網上網外發現任何騎呢搞笑的事情，都歡迎提供照片或短片資料。<br> 一經採用可獲酬100元<br> 請附姓名、電話及電郵地址，電郵到：newsapple@appledaily.com</p></body></html>