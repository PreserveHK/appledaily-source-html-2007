<html><header><meta charset="utf-8"><title>維珍派利是學英文 - 李華華</title></header><body><h1>維珍派利是學英文 - 李華華</h1><p>維珍航空主席布蘭森（RichardBranson）出咗名「多花臣」，喺中港台入鄉隨俗，每年都會花心思設計一套七彩利是封，送畀生意合作夥伴，嚟緊金豬年，維珍唔玩豬仔，反而玩通勝概念。<br> 每個利是封上都印有十條祝福語，仲係中英對照，有啲都幾得意，好似飛黃騰達，英文係rapidadvancesincareer；行正桃花運，英文係flourishinglovelife；一本萬利，英文係reapabigprofit，真係收利是學英文。<br> 最盞鬼係張賀年卡，張卡看似普通嘅通勝封面，但望真啲，太陽下面有架維珍飛機飛過，十分過癮。布蘭森最近開口話有意做埋賭業，想喺澳門興建酒店同賭場，第時維珍啲利是封圖案可能要加埋啤牌同骰仔。<br> LiWaWa@AppleDaily.com</p></body></html>