<html><header><meta charset="utf-8"><title>Selina甩裙舞照跳</title></header><body><h1>Selina甩裙舞照跳</h1><p>女子組合S.H.E嘅「移動城堡」世界巡迴演唱會噚日喺大馬舉行，長達兩個鐘頭嘅演唱會坐滿8,000歌迷，各組員施展渾身解數，當中Selina表演尤其落力，大跳性感火辣舞蹈，露腰、扭臀，仲展示腰功，跳跳吓佢嘅黑色短裙竟然滑落，肉光四射，超短褲展露人前，不過竟然有歌迷以為甩裙事件係特備環節，Selina亁脆將錯就錯，繼續着住白色熱褲盡情跳！</p></body></html>