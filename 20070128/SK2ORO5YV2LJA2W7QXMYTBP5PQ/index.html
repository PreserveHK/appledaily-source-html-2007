<html><header><meta charset="utf-8"><title>撚手科技：韓國首爾直擊<br>後置Printer　07電腦潮　一味靠篤</title></header><body><h1>撚手科技：韓國首爾直擊<br>後置Printer　07電腦潮　一味靠篤</h1><p>HP在首爾的產品發布會就話你知，Touch是未來電腦界的流行icon。07年電腦最大突破是TouchScreen，19吋顯示屏，兼後置Printer。用手指在TouchSmart畫吓，就可將顯示屏變成屋企告示板，篤吓篤吓，連小朋友和老人家都識得用啦！<br><br>記者、攝影：馬靜兒</p><p>以下是我和HP妙問妙答</p><p>問：手掌側寫得唔得？<br> 答：唔得！用指尖，你手指肥大咪用手寫筆或VoiceMessage！<br> 問：食早餐時寫Memo，手指花生醬黏落顯示屏，點算？<br> 答：用一般的家用清潔劑清潔。<br> 問：TouchSmart會否發展至打機時可兩隻手指狂篤個顯示屏？<br> 答：要研究?!<br> （如果可以，我想玩戰略game，行軍遣將，篤篤吓好過癮！）</p><p>07年的全功能家庭電腦，除了處理工作上的文件，更要睇電視、聽歌和睇影碟。HPTouchSmart採用WindowsVista，又加入了SmartCalendar，可以將家中大小事務，用手指寫在行事曆上，記低阿爸的生日、仔仔幾時去補習、媽咪星期幾學烹飪班；或者索性留個VoiceMessage，全部都可以用手指篤篤吓就可以睇到聽到，仲可以將Memo紙移來移去。</p><p>配高清睇電視</p><p>當然唔鍾意用手指，可以用顯示屏頂部藏有的手寫筆，或在顯示屏上開Keyboard打。除了好玩之外，最大的好處是因為用法簡單，連小朋友和老人家都識得用，另外，還有一個HPPhotosmartTouch，方便管理家人五代同堂的生活照、阿仔畢業相和阿女的旅行照，仲有配埋睇電視的遙控和高清標準電視接收，一家大細啱晒!</p><p>記者點睇</p><p>簡直是如獲至寶，圍住部機唔肯走。連家庭電腦都用上TouchScreen，都算突破，指吓篤吓都幾好玩。最喜歡還是19吋LCD顯示屏，及其簡約的外形設計，少了傳統家用電腦佔位多的問題，硬碟就在電腦的底座，可以收埋無線Keyboard和Mouse於機底，夠慳位。機背還夠位擺放一部小小的打印機，好Cutie。真的心思思，有點想買番部代替屋企部老爺機，大個藉口，話晒由細到大都用得嘛！</p><p>HPTouchSmart<br>Spec.</p><p>處理器：AMDTurionTM64×2Dual-Core<br> 作業系統：MicrosoftWindowVistaHomePremium<br> 顯示：19"W光面BrightViewLCD<br> 功能：130萬像視像鏡頭連咪及喇叭、WLAN、藍芽，無線Keyboard、Mouse、遙控、DVD燒碟機、2.5吋HPPocketMediaDrive插糟</p><p>同場加映　扭轉HPtx1000<br>180度扭轉＋TouchScreen＋Vista</p><p>坊間賣的Notebook只是VistaReady，又話可以UpgradeVista，但同場的另一部重點產品是tx1000，佢是以娛樂為重點，已經用WindowsVistaHomePremium。<br> 12.1吋顯示屏可以180度扭轉，方便睇戲，又可以扭轉放平，方便手寫輸入，或開張相，用手寫筆加塗鴉。出Trip的話，更方便做Presentation，顯示屏扭向對方，可以摺起放平睇戲，好慳位呀。用QuickPlay3.0，不用Boot機，單一按鍵就可以聽歌、打機和睇相，螢幕側更有DVDPlayer的按掣，方便睇戲時隨時暫停或Fastforward。</p><p>記者點睇</p><p>180度扭轉顯示屏唔算新，TouchScreen一向都有，不過有齊兩樣功能，加Vista就最煞食。約$11,000唔算貴，可以考慮，但試過TouchScreen，反應差咗少少，至少見同場的Model試機都唔係咁順暢喎！</p><p>HPtx1000Spec.</p><p>處理器：AMDTurion64×2Dual-Core<br> 作業系統：WindowsVistaHomePremium<br> 顯示：12.1吋觸控顯示屏（1,280×800）、NVIDIAGeForceGo6150<br> 功能：DVD燒錄機、2個全方向收音咪、130萬視像鏡頭、SPDIF、WLAN、5-in-1記憶卡槽、指紋認證</p></body></html>