<html><header><meta charset="utf-8"><title>Underground首次出女裝<br>同Lee夾Band磨到爛</title></header><body><h1>Underground首次出女裝<br>同Lee夾Band磨到爛</h1><p>傳統PunkRock形象永遠叫人可觀而不可及。激窄褲、直豎紅髮的黑沉沉造型，你估我係高潮樂隊咩。不過，同樣以PunkRock音樂元素為主流的本地品牌Underground，卻算取得平衡，帶Band仔味道卻出得街。今季Underground更決定以同一方程式分裂出女裝版本。第一季打頭炮更找來Lee合作，推出一條超靚洗水窄腳黑牛，即使唔好BandLook都會上釣！<br><br>記者：許維雅　<br>攝影：楊錦文<br>Model：Johnny&amp;Gigi@Puremodels</p><p>OnGigi<br> Underground×Lee黑色洗水貼腳牛仔褲$899<br> 灰色闊領迷你PrintTee$299<br> <br> OnJohnny<br> Underground×Lee黑色洗水貼腳牛仔褲$899<br> 白底黑字PrintTee$299<br> 黑色貼身西裝褸$999<br> 金色尖頭高筒波鞋$429</p><p>同Lee一樣鍾意音樂！
</p><p>為配合女裝推出，Underground今季首次與LeeCrossover推出男女款式各一條的洗水貼腳黑牛。設計來源以黑色的Lee101改窄令剪裁更貼身，更把Lee101獨有的馬毛皮牌、鈕釦及窩釘換上黑色，貫徹Underground低調的味道。Underground牛仔褲一向係品牌主打，款式頗受歡迎，問到設計師Wallace今次跟Lee合作過程，他立刻大讚：「其實Lee嘅形象同Underground嘅路線好脗合，大家都鍾意用音樂文化作背景。之前一直都想搵機會同佢哋合作，今次第一季出女裝，就希望可以同步推出造勢。Lee絕對係牛仔褲專家，同佢哋合作生產，可以令原有嘅Underground牛仔褲Upgrade，因為佢哋用嘅布料真係好靚，洗水做得好好，我哋就淨係負責Cutting嗰Part，對之後生產牛仔褲都好有幫助。」
</p><p>首季女裝磨到爛
</p><p>Underground今季首推女裝，設計上同樣集合英國60、70年代PunkRock、Vintage元素，Cutting以貼身、顏色以黑白為主。上身款式設計大部份都以男裝衍生，所以以Tee居多，只有少量女性味較濃的長身線衫、西褲。至於下身以洗水牛仔料為主，長褲、短裙通通有齊，更特意加上窩釘於褲袋邊，增強英國少女Rock味。衫領、袖位及腳邊都刻意製造磨邊、微爛效果，Vintage味道甚濃。<br> <br> 白色迷你人頭PrintTee$259<br> 黑色洗水牛仔短裙$529<br> 黑色FeltTrilbyHat綴蝴蝶結粗邊$299</p><p>其他新貨：</p><p>設計師Wallace：「中性女裝比較少！」
</p><p>英國品牌Underground在英國一向主力推出Punk、RockStyle鞋履。i.t取得代理權後，於香港為推出男裝，淡化Punk、Rock形象進化成潮流服飾。今次推出女裝，設計師Wallace：「市面上，大部份女生服飾都偏向Feminine，反而較中性嘅Band女Style服就較少。所以今次想試吓設計女裝，睇吓反應如何。女裝設計好多都係男裝演變出嚟，盡量保持中性化，貫徹Band女嘅味道，款式畀人嘅感覺就好似一定可以襯番Underground啲黑Boots。設計會以亁淨、簡單為主，多玩Details，好似洗水、爛邊、窩釘等等，唔好咁誇，但又有啲嘢睇咁囉！」</p><p>同場加映！男裝玩銹迹</p><p>07年春夏最新男裝款式偏向Basic，大量PrintTee、淨色、橫間PoloShirt，為保持Underground的60、70年代英國PunkRock文化，所以cutting亦偏向窄身。款式雖然簡單，但Details多、洗水卻係今季重點。跟女裝一樣，大部份上衣袖邊、領位都係微爛效果，最出色係男裝短褲用上特別的洗水技術，令褲面顏色有鐵銹迹的效果，頗見突出！</p><p>店舖查詢：Underground（23141231）尖沙嘴新港中心LG64號舖</p></body></html>