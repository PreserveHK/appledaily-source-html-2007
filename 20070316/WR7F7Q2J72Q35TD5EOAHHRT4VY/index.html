<html><header><meta charset="utf-8"><title>可口可樂零舍矜貴</title></header><body><h1>可口可樂零舍矜貴</h1><p>傳說中的零糖可樂CocaColaZero，這星期終於正式在香港上市，黑色的罐身，零度的冷酷，零卡路里，味道更勁似經典原味可口可樂，會唔會令原味可樂out呢？唔使驚！其實早在兩年前Zero於美國面世後，經典可樂還在橫行。黑旋風其後還殺入澳洲、英國、阿根廷、德國、韓國市場，就是沒來香港、日本，城中的不滿其實醞釀多時，炒價更達幾百蚊一罐！這股黑旋風終在港上市，黑潮終於爆發喇！<br><br>記者：馮敏兒　<br>攝影：何家亮、馮敏兒&#13;</p><p>當炒Zero一罐$420
</p><p>在零糖可口可樂正式出街前，特別版零糖可口可樂（BarCode號碼全是"0"）更曾一度在Yahoo拍賣網炒至$420一罐，貴得離譜！就算是韓國版Zero，也只售$7罐。不過現時普通版在各大超市有得賣，只係幾蚊一罐，特別版的炒價也回落，徘徊$80-$350一罐。<br> Zero標榜零糖，但坊間反應一般都話佢似足原味可樂，最少唔會有DietCoke健怡可樂的藥水味咁話，但亦有女孩話佢似DietCoke，難道一切都是先入為主，你的第一口可口可樂就是最好味的可樂？</p><p>香港可樂迷攻略專炒樽
</p><p>香港人當然想收藏自家地方的系列，「但香港出得太少了，可樂公司剩係掛住賣可樂，唔照顧收藏家！」旺角先達廣場的可樂專門店「樂在其中」的收藏家老闆Edwin的抱怨，其實亦是好多藏家的心聲，而香港最大可樂精品店「珍藏樂」的老闆Nelson近水樓台，更可說對收藏潮瞭如指掌，而他自建的網站www.cokefans.com更是香港可樂迷交換情報的資訊中心。看看他們的珍藏，有世界各地的可樂樽、本地絕版精品，你就知道收藏攻略了。
</p><p>Gary為樽蓋<br>行到腳軟&#13;</p><p>當年一個香港汽水廠的樽蓋5百蚊都捨得買，為了心頭好，走到腳軟都要行，發燒友Gary現在一屋都是可樂收藏，閒時擺出不同系列，自己做策展人，他說：「單是這幾個可樂樽蓋就已經令我好開心，真係用錢都買唔到！」
</p><p>狂迷1：Nelson愛樽</p><p>（左）仿照1916年第1支可樂製作的放大精品；（中）香港的絕版1公升玻璃樽可樂，33.8安士正是香港人的幸運數字；（右）美國80年代最後1支2公升玻璃樽可樂，停產是因為它曾弄傷了幾個小孩。</p><p>狂迷2：Edwin愛精品
</p><p>狂迷3：Gary愛樽蓋
</p><p>祖國同胞也瘋狂！</p><p>國內目前還未有一間完整的可樂精品店，但收集可樂精品已成一股暗流，之前是罐，現在是可樂樽，精品雖好但就太多冒牌。內地人也要求地方特色，因此流落香港的內地可樂樽早就被一掃而空，同胞們來港通常都是以補充國際存貨為主，因為無論哪個國家有新貨，香港一兩個星期就到貨。</p><p>變心的滋味
</p><p>有人說可樂有15、6種口味，真正數字一直是個謎，全世界咁多地方，各試各的不同口味，有些曇花一現，例如去年12月於日本推出的櫻桃可樂，上星期宣告停產。香港亦曾出現櫻桃可樂、呍呢嗱可樂，但還是經典口味最受歡迎。法國亦有咖啡味可樂非常暢銷。連一向被中東人民拒諸門外的可樂，亦由法國商人以MeccaCola（麥加）品牌，與百事和可口可樂等美國文化劃清界線，成功打入中東市場。</p><p>余宜發背叛Classic<br>即時轉軚</p><p>商台DJ余宜發自小被可樂俘虜，日日最少飲1、2罐，但6年前終於失陷，連精品都鍾意埋，至今藏品超過1千，朋友都知道發仔是可樂迷，不但將家產全贈，就算走到天涯海角，都會幫發仔搜羅，令他足不出戶亦貨源不絕。其實那次不過深宵見人排seven換可樂錄音機，儍儍吓排隊換埋一份，從此他就多了最少來自20個國家，超過500罐可樂紀念版。佢話：「我都收到兩罐香港特別版zero，聽講話賣到好貴！$420一罐？哈哈哈！發達喇！我飲咗一罐，我覺得同香港版Classic分別不大，更似大陸版的Classic味道，飲落去一樣甜，我想我會轉飲Zero喇！我飲咁多可樂，其實一直好驚有糖尿病！」
</p><p>零的傳說
</p><p>零傳說的氣勢直如革命，但革的卻是自己Classic可口可樂的121歲老命，美國版網上的宣傳片就直言不諱，兩個Classic經典可口可樂的員工要控告同一間公司的可口可樂Zero，告佢抄襲，兩人在6段扮成紀錄片的問答中找了6位律師詢問，個個煞有介事，非常認真，自然亦非常搞笑，演技對答之傳神，絕對可以列入廣告片中的經典。</p><p>可樂經典迷你BB跑車</p><p>太古汽水廠送出6部古董腳踏車及7部經典開篷小跑車，各位收藏家只要盡快回答以下3條問題，於指定時間內傳真至27420542，答對的讀者即有資格獲獎，得獎者將有專人通知領獎事宜。</p><p>參加辦法</p><p>1.參加者須將答案及個人資料*填妥在參加表格內。<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> 3.答中所有問題而又最早傳真**的頭13名參加者各得迷你可樂古董腳踏車或經典開篷小跑車一部。<br> 4.如沒有參加者答中全部問題，則以答中最多問題及答案最接近者獲獎。<br> 5.為公平起見，《蘋果日報》及太古員工、家屬不得參加是次遊戲。<br> 6.《蘋果日報》對賽果保留最終決定權，參加者不得異議。<br> 7.所有獎品之保養由獎品供應商負責，《蘋果日報》概不負責。<br> <br> *參加表格上之姓名須與身份證相同，否則將被取消資格。<br> **以本報傳真機顯示的時間為準。<br> ‧必須憑報紙上的參加表格才可以參加遊戲。</p><p>參加表格<br>問題：</p><p>1.香港最新推出的可樂飲品叫甚麼名字？<br> 2.可口可樂今年幾多歲？<br> 3.在中東大受歡迎的是哪一個牌子的可樂？</p></body></html>