<html><header><meta charset="utf-8"><title>葉翠翠<br>RomanticDreamsComeTrue</title></header><body><h1>葉翠翠<br>RomanticDreamsComeTrue</h1><p>對今次訪問的嘉賓葉翠翠的最深印象乃係香港小姐冠軍，構思形象時就PopUp咗「夢想．童話．浪漫」等詞語出來。成為港姐，係唔少女孩子的童年夢想，而變成童話中的女主角身處浪漫舞會與王子翩翩起舞，亦係女孩子的夢。雖然葉翠翠在戴上后冠一刻已經DreamsComeTrue，但今個春夏流行夢幻式的RomanticStyle，再來Romantic一季唔嫌多。<br><br>記者：陳穎欣　<br>攝影：楊錦文<br>Makeup：AnnieG.<br>Chan　Hair：Zap@Chin.G</p><p>翠翠示範RomanticStyle：</p><p>好多女仔出席晚宴時總愛揀黑色晚裝，認為係最穩陣之選，加上選擇款式大同小異，有時真係有點制服Feel，其實浪漫飄逸的晚裝裙款式和變化多的是。說到春夏RomanticStyle，選色自然非PastelColor莫屬，各大時裝品牌如LouisVuitton、VeraWang、Hermes、GiorgioArmani、ChristianDior……都以粉色系列的飄揚裙子作春日主打，足以證明其魅力不凡。</p><p>MakingofaFairy</p><p>一入行就以港姐身份出席各大小場合，打扮雖雍容華貴，但對翠翠來說未免過份成熟，其實浪漫飄逸的感覺比女人味更適合年輕開朗的翠翠，要營造Fairy式的浪漫感，今次請來星級化妝師AnnieG.Chan和髮型師Zap，為大家示範灰姑娘的變身過程。</p><p>Makeupstyling<br>ShockingPink×青綠</p><p>Annie認為翠翠的眼形偏長，五官亦很Sharp，容易予人好「兇」的錯覺，所以畫眼線時就要特別注意，不要畫上又長又翹的眼線，應盡量將眼睛畫圓。說到Fairy浪漫感覺，Annie說今次可用繽紛Color和今年大熱的60年代Feel粗眼線，來配合輕淡柔和的PastelColor時裝。ShockingPinkx青綠眼影眼線，再貼上假眼睫毛就最Perfect喇!</p><p>HairStyling<br>Volume&amp;Wild晚裝頭</p><p>近年流行的晚裝髮型，唔再係Set到又硬又實淨又整齊的高髻，而是鬆鬆的曲髮或隨意散髮，表現自然一面。Zap首先將翠翠全部頭髮，以曲髮捲逐撮Set出電話線般的細鬈，再用梳子削鬆，做出Volume和Wild感覺，之後再以髮夾盤出鬆鬆髮髻。</p><p>翠翠：鏡頭前要有咁靚得咁靚
</p><p>對於今次的形象，翠翠十分滿意。尤其是灰色的多層紗裙和啡色紗裙，未着上時不以為然，但着上一轉身影出裙襬飄飄的動態時就令她一見傾心。翠翠經常要出席大小場合，揀晚裝就最着重舒適，雪紡或紗裙係佢至愛，Satin雖美，但有時則略嫌太女人。講到着衫方面，翠翠說自己是個極端的人，不須工作時就會完全不施脂粉，牛仔褲襯Tee，最緊要戴頂Cap帽出街，而且仲會選穿低調的深色衫。但一要出Show，佢就一定有咁靚得咁靚，最愛顏色要夠Sharp，如紅色就最好了。</p><p>後記：</p><p>拍攝當天，連同化妝師髮型師助手以及小記在內共5個女人，每當小記拿出一件飄逸裙子時，大家都會紛紛讚靚，「啲石好閃噃!」、「啲紗好飄!」（連見慣大場面的Annie和Zap亦然!）。原來大家都對Romantic晚裝裙有所憧憬，彷彿穿上後就可以化為仙女，果然每個女人心中都有個「FairyDream」。</p><p>Shoplist：</p><p>（a）LaneCrawford（21183388）中環IFC商場Podium3<br> （b）HarveyNichols（36953388）中環置地廣場3樓<br> （c）Moiselle（28109811）中環中建大廈地下5-6號舖<br> （d）FolliFollie（25234210）中環中建大廈地下15號舖<br> （e）VenillaSuite（25262672）中環德輔道中德成大廈地下4A店</p></body></html>