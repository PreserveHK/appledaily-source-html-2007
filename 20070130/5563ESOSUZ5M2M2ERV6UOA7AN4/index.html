<html><header><meta charset="utf-8"><title>求驗客手記：米堡失魂難放馬卡朗尼</title></header><body><h1>求驗客手記：米堡失魂難放馬卡朗尼</h1><p>馬卡朗尼喺米杜士堡鬱鬱不得志，日前原本有機會免費過檔意甲錫耶納，諗住番祖國發展。點知好衰唔衰，米堡嗰邊可能忙得濟，竟然唔記得傳送份轉會文件畀錫耶納，搞到單嘢要暫時拖住先，錫耶納就噴到米堡一面屁。英國時間31號凌晨12點前，轉會市場就會關閉，錫耶納就話限期前搞得掂就前事不計喎。米堡又會咁大頭蝦嘅？</p></body></html>