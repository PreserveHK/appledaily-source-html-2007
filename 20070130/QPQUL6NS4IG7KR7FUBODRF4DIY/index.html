<html><header><meta charset="utf-8"><title>求驗客手記：中村想趁後生回歸日本</title></header><body><h1>求驗客手記：中村想趁後生回歸日本</h1><p>些路廸嘅日本中場中村俊輔喺蘇超發展唔錯，但係佢話諗住喺季尾離隊，返日職聯繼續佢嘅足球事業。中村俊輔有歐洲聯賽唔踢，竟然選擇番低水平嘅日職聯，我求大俠聽完真係𢱑爆頭。中村就好騎呢咁解釋，話想趁佢仲喺事業高峰期，令到日本足球水準提高啲喎。但中村要到08年5月先約滿，睇嚟日職球會想斟佢都要唔少轉會費。</p></body></html>