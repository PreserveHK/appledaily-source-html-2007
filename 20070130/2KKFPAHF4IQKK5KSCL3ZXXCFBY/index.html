<html><header><meta charset="utf-8"><title>基仔獨獲蜜月機票　金牌男星內訌</title></header><body><h1>基仔獨獲蜜月機票　金牌男星內訌</h1><p>古巨基在四大樂壇頒獎禮中獲獎最多而奪傳媒大獎，他稍後將與其他金牌娛樂男歌手舉行音樂會，贊助商特別送他來回蘇格蘭機票作賀禮，其他歌手卻只得一瓶酒，似有大細超之嫌。連主持雲妮都笑指：「聽日頭條係全場歌手眼紅古巨基。」加上有指他得獎不被其他歌手尊重，纏繞這位大贏家的是非可謂停不了。</p><p>古巨基、鄭中基、梁漢文（Edmond）、蘇永康、側田、黃品源及鄧建明等樂壇實力男，將於3月合作演出《芝華士「醇」音樂會》。昨日除鄭中基及黃品源外，眾歌手於中環出席記者會，大會送贈雙人蘇格蘭之旅祝賀基仔榮獲傳媒大獎，讓基仔與至愛遊歷當地古堡，他表明與經理人黃栢高（Paco）同遊，怎料好友雷頌德笑指大會應該人人有份，隨即歌手們起哄和應，連司儀雲妮也笑說：「聽日頭條係全場歌手眼紅古巨基。」</p><p>「樂壇太多是非」</p><p>事後基仔表示Paco對酒認識深，是同行最佳人選，問到會否帶緋聞女友兼助手Lorraine同行？他說：「邊個同事得閒都可以一齊去，我都未知幾時有假放。」<br> 有指基仔日前在港台頒獎禮奪獎獻唱時，其他歌手只顧祝酒，令他慘變獨孤精，基仔事後接受訪問時說：「嗰時我見工作人員打圈，背後立即推香檳祝酒，我明白係超時關係，大家唔好將視線放喺背後歌手夠唔夠尊重，頒獎禮係開心事，少啲是非。」會否覺得美中不足？他續說：「慨歎樂壇太多是非，近年越嚟越多。」至於會否對頒獎禮意興闌珊，他自言未夠級數作出決定，要留待老闆決定。</p><p>Edmond約鄭中基滾</p><p>昨日歌手們要抽籤演出對決名單，當Edmond抽得與鄭中基對唱時，他即提議合唱《滾》，擺明借原本與他合唱的楊千嬅玩鄭中基，但Edmond卻補充說：「唔關邊個唱嘅事，係我同佢做《美女廚房》，做乜都要滾。」<br> 蘇永康計劃今年減少到內地拍劇，重新灌錄廣東碟，製作高水準唱片。另外Edmond將於三月與傅穎（Theresa）到日本拍電影，被指感覺似父女戀有代溝，Edmond笑說：「溝係無分代唔代，呢啲小兒科。」<br> 採訪：馬建華　攝影：陳志嵐</p></body></html>