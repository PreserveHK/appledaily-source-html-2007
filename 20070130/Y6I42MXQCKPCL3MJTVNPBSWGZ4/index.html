<html><header><meta charset="utf-8"><title>張信哲成都炒車受傷</title></header><body><h1>張信哲成都炒車受傷</h1><p>繼台灣女藝人許瑋倫日前（28號）因車禍身亡後，另一台灣歌手張信哲噚日下晝坐車由四川成都出發去重慶準備宣傳音樂電影《不完全戀人》時又發生意外。據知當時司機以時速150公里行駛，最弊佢揸車嗰陣好似瞌緊眼瞓，結果發生意外，架車撞咗落公路護欄，張信哲受咗輕傷，佢經理人話：「他的傷勢還好，但可能要帶他去定驚。」</p></body></html>