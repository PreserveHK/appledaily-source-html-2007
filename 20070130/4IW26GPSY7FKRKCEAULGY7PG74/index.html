<html><header><meta charset="utf-8"><title>心形全餐明示愛意</title></header><body><h1>心形全餐明示愛意</h1><p>最近冇乜港產片上映，得古天樂同劉若英主演嗰套《生日快樂》一枝獨秀，套戲係就係平淡咗啲，無非想叫人愛得及時，但眼淺嘅我一樣感動到喊！感動還感動，不過劉若英喺戲入面煮嘅心形飯，論賣相真係見到都唔多開胃，古天樂究竟有冇食到亦始終係個謎。其實心形菜都可以有好多變化，最緊要係唔易變形，否則畀Honey話你變心就大件事！</p><p>記者：趙珮倩<br> 攝影：陳陶鈞<br> 示範：土瓜灣讀者Cosette</p><p>頭盤<br>在南瓜湯中心呼喚愛</p><p>需時：35分鐘<br> 價錢：$28/2人<br> 材料：溫室南瓜/洋葱各1/2個（切粒）、雞湯/水各1杯、忌廉4湯匙、鹽/糖各1/2茶匙、急凍酥皮1塊、牛油/蛋汁各少許<br> 做法：牛油炒香洋葱，落1/4茶匙鹽，洋葱炒至半透明加入南瓜粒，再加1/4茶匙鹽和1/2茶匙糖；南瓜煮至略腍，倒入雞湯/水，煮15分鐘。湯倒入攪拌機打至軟滑，倒回鍋下忌廉煮勻。酥皮壓成2至3mm厚，用模裁成心形，掃上蛋汁，放入焗爐以180℃焗至金黃，置湯中。</p><p>南瓜</p><p>（a）$4/斤<br> （b）$0.9/100g<br> （c）$3.8/斤　平之選<br> （d）$12.6/磅</p><p>小食<br>甘心蝦餅</p><p>需時：10分鐘（不計浸蝦仁時間）<br> 價錢：$25/2人<br> 材料：蝦仁200克、粟米1/2杯、甘笋粒3/4杯<br> 調味：鹽/糖各1/2茶匙、粟粉2湯匙、麻油/胡椒粉各少許<br> 做法：蝦仁洗淨浸鹽水，冷藏1小時或以上，然後瀝亁；落調味料拌勻蝦仁，剁成蝦膠，混入粟米/甘笋粒拌勻，用模具壓出心形蝦餅；燒熱油鑊，蝦餅煎至兩面金黃色即成。<br> 貼士：蝦仁浸過鹽水，可令肉質更彈牙。</p><p>蝦仁</p><p>（a）$100/斤<br> （b）$15/包<br> （c）$105.6/1kg<br> （d）$45/600g　平之選</p><p>小食<br>迷你卜卜脆Pizza</p><p>需時：25分鐘<br> 價錢：$30/4人<br> 材料：餃子皮4片、沙樂美腸2片、青/紅/黃椒粒各少許、橄欖油/茄醬/Pizza芝士各適量<br> 做法：先將餃子皮用模具裁成心形，底面掃上橄欖油，然後在上面塗上茄醬，放上切粒的沙樂美腸、青/紅/黃椒粒，最後鋪滿芝士，放入已預熱200℃的焗爐後，即把溫度調到170℃，焗大約10至15分鐘即成。</p><p>Pizza芝士</p><p>（b）$14.9/3安士<br> （c）$16.9/3安士<br> （d）$55.9/500g　平之選</p><p>主菜<br>芒果牛柳紅心飯</p><p>需時：35分鐘<br> 價錢：$30/2人<br> 材料：白米3/4杯、紅米1/4杯、芒果肉1杯、牛柳200克、芒果汁2杯、青/紅/黃椒適量（切碎）<br> 醃料：鹽/糖/粟粉各1/2茶匙、黑椒少許</p><p>做法：白米混合紅米洗淨，以1:1.2的米和水份量，即加入11/5杯水煮成紅米飯。牛柳以醃料撈勻略醃；燒熱油，將牛柳炒至8成熟，然後放入芒果急炒兜勻，最後淋上芒果汁上碟。米飯以心形模具固定，放置一邊；青/紅/黃椒粒略炒撒上面。</p><p>牛柳</p><p>（a）$40/斤<br> （b）$13.5/100g<br> （c）$50.4/1kg　平之選<br> （d）$36/磅</p><p>甜品<br>心太軟壽包拼芝麻酥</p><p>需時：1小時<br> 價錢：$40/6人<br> 芝麻酥材料：冷凍酥皮1包、粗糖/黑芝麻各50克<br> 壽包材料：中筋粉500克、亁酵母/泡打粉/白糖各5克、水250ml、紅色食用色素少許、黑朱古力100克、全脂忌廉30克、牛油20克<br> 芝麻酥做法：酥皮壓成2至3mm厚，撒上粗糖/黑芝麻用木棒壓實。將酥皮兩邊捲到中間，成一長條形，然後切出5mm的薄片，平放在焗爐盆上用手輕壓定形。最後放入已預熱200℃的焗爐，再將溫度調到180℃，焗大約10分鐘，把發脹的酥皮輕壓再焗成金黃，取出以室溫待涼變脆。<br> 壽包做法：把麵粉/亁酵母/泡打粉/白糖放入容器內混合均勻，加入暖水，搓成麵糰，至表面光滑，分成適當均勻的大小麵糰，每個壓成2mm薄麵片。黑朱古力加入忌廉/牛油以微波爐加熱1至2分鐘後攪勻作餡料，包入麵皮，揑出尖頭，用刀背在包上壓出痕成壽包形，蒸大約15分鐘至熟，最後噴上食用色素。</p><p>黑芝麻</p><p>（b）$6.5/100g<br> （c）$5.9/4安士　平之選</p><p>超市/街市資料</p><p>a.官涌街市<br> 油麻地官涌街17號官涌市政大廈<br> <br> b.吉之島<br> 觀塘apmLG-1至3及5號舖<br> 31489228<br> <br> c.惠康<br> 沙田沙角村商業中心2樓36室<br> 26468292<br> <br> d.百佳<br> 九龍奧海城2期G1至10號舖<br> 27404159</p></body></html>