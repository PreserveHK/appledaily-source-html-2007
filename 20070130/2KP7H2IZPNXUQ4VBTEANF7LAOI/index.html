<html><header><meta charset="utf-8"><title>特稿<br>3揀1易中但派彩較低</title></header><body><h1>特稿<br>3揀1易中但派彩較低</h1><p>「Fun組」獨贏投注簡單、易中，可謂足智彩「主客和」的馬場版。就算完全不懂賽馬，隨便下注，都有三分一中彩機會，對於一些只求易中彩的馬迷來說，容易滿足他們的需要。不過此彩池「有辣有唔辣」，既然易中，派彩必較低。</p><p>不設回扣制度</p><p>賭過馬的人都會明白，3揀1的彩池一定不及14揀1的獨贏彩池好分。假設各組別馬匹實力平均，而三組的投注額相若，扣稅後每組的賠率大約應是2.4倍，買10元贏14元，卻仍有三分二機會輸錢，值博率不算高。<br> 馬迷須注意，馬會今季實施回扣制度，投注獨贏、位置、連贏及位置Q彩池，輸掉一萬元或以上可回水一成，但Fun組獨贏不設回扣制度。由此可見，Fun組彩池是以師奶、遊客等小戶為主要對象，志不在大戶。<br> 資深評馬人方駿暉表示，推出Fun組獨贏，可減低博彩的難度，相信會吸引一些邊緣賭客。至於逢馬必賭的核心馬迷，下注傳統之獨贏彩池後，如覺得同組馬匹屬主要對手，可同時下注Fun組獨贏，如跑出組別內的其他馬匹，有機會賺回所輸掉的獨贏本金，作為「保險」；假如心水馬跑出，則獨贏及Fun組獨贏一齊收錢，因此有一定的吸引力。本報記者</p></body></html>