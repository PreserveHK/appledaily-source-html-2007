<html><header><meta charset="utf-8"><title>淮山蓮子防暗瘡　好過搽藥膏</title></header><body><h1>淮山蓮子防暗瘡　好過搽藥膏</h1><p>靚女至怕生暗瘡，塊面火山口咁點見人呀！唧咗佢又怕有疤痕；日前更有報道話深圳有人搽「廸豆痘速消」，搞到差啲毀容，真係聽到都驚！前排楊思琦為趕拍《突圍行動》，可能唔夠瞓，生咗啲青春痘，不過，佢話好彩有馬浚偉嘅女性朋友嚟探班，請食龜靈膏補救。查實預防勝於治理，以中醫角度，日常一啲好普通嘅食物，例如雪耳、蓮子、白蘿蔔、南瓜、淮山、蓮藕等，都可以清熱解毒，對預防暗瘡有一定功效；咁就唔使下下生到成面粒粒至嚟補飛喇！<br>記者：林佩婷<br>攝影：何家亮</p><p>示範：富豪軒中菜部行政總廚江寶德師傅（21321012）<br> 資料：千草醫藥坊註冊中醫師譚莉英（21211981）</p><p>鮮淮山蓮子炒蓮藕片</p><p>需時：10分鐘<br> 價錢：$40/4人<br> 材料：鮮淮山80克、蓮子30克、蓮藕200克<br> 調味：鹽/糖/胡椒粉各少許</p><p>做法：</p><p>1.先將鮮淮山/蓮藕去皮切片；2.汆水1分鐘；3.猛火將所有材料炒2分鐘，最後落調味料便成。</p><p>蓮藕</p><p>售價<br> （a）$4.8/斤　平之選<br> （b）$4.5/1段<br> （c）$6/斤</p><p>貼士：蓮藕片不可炒太耐，否則容易變黑。</p><p>魚湯珍菌燴白蘿蔔</p><p>需時：50分鐘<br> 價錢：$50/4人<br> 材料：魚湯450毫升、冬菇/秀珍菇/本菇共120克、白蘿蔔250克、鹽/糖/胡椒粉少許</p><p>做法：</p><p>白蘿蔔去皮切件，加入魚湯，細火煲35分鐘；然後加入雜菌，煮5分鐘；最後放鹽/糖/胡椒粉調味。　</p><p>白蘿蔔</p><p>售價<br> （a）$2/斤　平之選<br> （b）$3/公斤<br> （c）$5/斤</p><p>紅蓮燉雪蛤</p><p>需時：2小時（未計焗雪蛤時間）<br> 價錢：$150/4人<br> 材料：雪蛤30克、紅棗120克、蓮子30克、水31/2公升、冰糖120克</p><p>做法：</p><p>先將雪蛤用２公升熱水焗2小時，隔水備用。雪蛤放燉盅注入清水11/2公升加冰糖，再放入紅棗/蓮子，中火滾起後轉細火，燉11/2小時。</p><p>蓮子</p><p>售價<br> （a）$3/両<br> （b）$6.8/90g　平之選<br> （c）$7.5/90g</p><p>南瓜汁鮮蘆笋</p><p>需時：10分鐘<br> 價錢：$50/2人<br> 材料：南瓜300克（蒸熟榨汁）、蘆笋6両（去皮切片）、冬菇1隻（切片）、上湯1/4公升、鹽/糖各1/4茶匙、生粉少許</p><p>做法：用上湯灼熟蘆笋/冬菇置碟中，南瓜汁落糖/鹽慢火煮滾後埋生粉芡，淋上面。</p><p>南瓜</p><p>售價<br> （a）$4/斤　平之選<br> （b）$5.5/公斤<br> （c）$8/斤<br> （d）$12.6/磅</p><p>蜂蜜蘆薈雪耳露</p><p>需時：1小時<br> 價錢：$60/4人<br> 材料：雪耳50克、蜂蜜100克、水1公升、蘆薈10克、杞子數粒（裝飾）</p><p>做法：先將雪耳用凍水浸30分鐘，然後加水/蜂蜜煲30分鐘，撈起前5分鐘放入蘆薈，完成後杞子鋪面裝飾即成。</p><p>雪耳</p><p>售價<br> （a）$4/両<br> （b）$14.9/300g　平之選<br> （c）$16.8/150g</p><p>超市/街市資料</p><p>a.啓業邨街市<br> 九龍灣啓業邨啓樂樓地下<br> <br> b.華潤萬家<br> 九龍灣啓業邨社區會堂大廈地下<br> 27551885<br> <br> c.惠康<br> 西貢西貢花園1樓A<br> 27911841<br> <br> d.百佳<br> 西貢福民路西貢苑15至16、18至20、28及30號地舖<br> 27911759</p></body></html>