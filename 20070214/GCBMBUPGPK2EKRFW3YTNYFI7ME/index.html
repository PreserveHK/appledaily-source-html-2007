<html><header><meta charset="utf-8"><title>諾基亞N73手機屏幕屢現裂痕</title></header><body><h1>諾基亞N73手機屏幕屢現裂痕</h1><p>有諾基亞手機用戶反應，手機使用後不足一個月，外殼屏幕已三次出現裂痕。用戶堅稱已小心使用，並加用保護膠套，非人為損壞，但諾基亞卻稱三次裂痕位置相同，疑是用家使用不當所致。<br> 讀者胡先生於本月初購買諾基亞N73型號手機，他使用手機三星期，手機外殼的屏幕部份已3次出現裂痕，十分礙眼。他每次均到維修中心投訴，並獲職員安排換殼，但每次換殼後不久，外殼屏幕位置便出現裂痕。</p><p>原因難稽考</p><p>他不滿地表示，「用咗一個月都冇，就已經裂咗三次，次次都係屏幕右上角裂落去。我問師傅點解，佢哋又話唔知，只係免費同我換。」他堅稱一直小心使用，亦有用手機膠套，做足保護功夫，不明何以手機屏幕會有裂痕。<br> 諾基亞委託公關公司回覆本報稱，諾基亞過去未嘗收過類似投訴，但發現裂痕位置相同，故相信是用家使用不當所致，真正原因已難稽考，相信不是原廠設計的問題。諾基亞會繼續派員跟進胡先生的情況，安排職員檢查其手機外殼。<br> 檔案編號：0122017</p></body></html>