<html><header><meta charset="utf-8"><title>新年扮靚：FaceFilterStudio2.0<br>整容前Preview&#13;</title></header><body><h1>新年扮靚：FaceFilterStudio2.0<br>整容前Preview&#13;</h1><p>好多女仔都唔介意俾人知自己整過容，但更多女仔想整容又唔敢，因為每個醫生的審美標準都唔，最好可以事先用FaceFilterStudioPreview一下心目中的理想容貌，才下刀就最好。簡單的做法是替相中人模擬一次，利用相片救星的軟件，將雙眼弄大一點，臉頰削尖一點，鼻樑弄高一點，好似名模Pizza面一樣整完再整。這個軟件因為有圖像選擇，即使新手都輕易掌握，設計好自己心目中的美顏，再給整容醫生照做，可能會放心一點。講笑，我唔係想鼓勵大家整容，將朋友的相片改東改西，變成戚眉突眼扁嘴的小魔怪，都幾好笑。這個軟件可以編輯JPEG、TIFF或BMP的檔案，支援高達1,200萬畫素大尺寸圖像。跟Photoshop有何不同？平日經常要執相的攝影師說，這個軟件較Photoshop易用，因部份效果不用自己慢慢調校，可以選擇現成的圖像。<br><br>記者：馬靜兒</p><p>FaceFilterStudio2.0<br> 售價：下載版$250<br>  http://www.reallusion.com.tw/facefilter/ff_purchase.asp </p><p>Bytheway</p><p>美國的整容醫生也用類似軟件的高階版，所以FaceFilterStudio2.0的真實性很高。我從來不反對整容，你想的話，我更會拍手支持；不過，你要想想，究竟有沒有這個需要？結果又如何？不美變成美，家人和朋友只會驚，不會喜。<br> 好像我經過Fasting治療後，輕了40磅，自覺超Fit又有型，但朋友家人同事不會說你瘦咗又靚咗，相反，「你係咪有病呀？」病你個死人頭，讚吓我靚仔好蝕底咩。<br> 廣告裏主角因變靚了被人讚，朋友嘩嘩聲恭喜你，根本是騙人，宣傳伎倆。<br> <br> 文：伍旋卓</p></body></html>