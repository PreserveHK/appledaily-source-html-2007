<html><header><meta charset="utf-8"><title>買定四折Quiksilver<br>迎接早到春夏</title></header><body><h1>買定四折Quiksilver<br>迎接早到春夏</h1><p>熱新年，唔正常。大褸摺埋，平通街都冇人買，個個轉買薄衫過年，所以今次搵嚟以賣滑浪衫起家嘅澳洲名牌Quiksilver，不過唔係叫你買滑浪衫，而係近幾年佢哋嘅熱賣貨板衫、casualwear等。適逢近期大減價，貨品更以四折至六折開賣，連買3件，仲額外有折上折㖭。年輕人，踩板或出街前趕去禮頓道掃貨喇！<br><br>記者︰陸俊雄　<br>攝影︰陳陶鈞　<br>Model︰Tomas、Elaine</p><p>OnTomas</p><p>Quiksilver白色連帽衞衣<br> 原價$450<br> 六折$270<br> <br> Quiksilver軍綠迷彩褲<br> 原價$480<br> 六折$288</p><p>OnElaine</p><p>Roxy淺灰zip-up<br> 原價$480<br> 六折$288<br> <br> Roxy粉紅背心<br> 原價$220<br> 六折$132<br> <br> Roxy心形圖案米白短裙<br> 原價$320<br> 六折$192</p><p>Boy　率性愛自由</p><p>男生買衫，兩個字「簡單」，因為越多層次、越多襯飾等同束縛，叫一隻冇腳小鳥透不過氣來。所以佢哋大多只是一件衞衣走天涯，或着恤衫例牌唔打呔，以下幾件衫就完全hit中男生心態。</p><p>一件風褸拉鏈拉上頸，懶理入面件衫係乜，下身配條牛仔褲走不了。<br> <br> 迷彩風褸　<br> 原價$580<br> 六折$348</p><p>Lowregularfit牛仔褲　<br> 原價$680<br> 六折$408</p><p>Girl　魅力擋不住</p><p>Quiksilver旗下女裝Roxy，比堅尼同boardshort確實迷死好多少男少女，女生既可盡顯魅力，男生眼睛又能大吃冰淇淋！但不可小覷Roxy短tee、小背心或zip-up，同樣令女生散發陣陣不經意的活力。</p><p>紫色zip-up襯牛仔褲，即變得有型有款。<br> <br> 紫色zip-up　<br> 原價$480<br> 四折$192<br> <br> 小喇叭牛仔褲　<br> 原價$550<br> 六折$330</p><p>同場加映︰青春配件</p><p>唔單只衫褲賣得平，連accessories一樣都有折扣，既然分咗花紅或出咗雙糧，拎少少錢出嚟買嘢𠱁自己開心，何樂而不為呢？</p><p>買3件折上折</p><p>咪以為Quiksilver只做大減價，為報答狂熱fans，由即日起只要在同1張發票內買夠3件減價貨，會再有八折優惠㖭！即原本一件六折衫，折後變咗四至五折咋！</p><p>售賣點：Quiksilver禮頓道店</p><p>地址︰銅鑼灣禮頓道9-11號<br> 合成汽車大廈地下連閣樓<br> 電話︰28955948　<br> 日期︰即日至2月28日<br> 時間︰11:00am-9:00pm（星期一至四）10:30am-10:00pm（星期五至日）</p></body></html>