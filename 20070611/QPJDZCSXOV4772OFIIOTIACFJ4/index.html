<html><header><meta charset="utf-8"><title>Hi-tech&amp;Retro輪流戴<br>Dior、H&amp;M超防曬</title></header><body><h1>Hi-tech&amp;Retro輪流戴<br>Dior、H&amp;M超防曬</h1><p>大太陽狠狠地曬!防曬用品自不然要全套出動，各位女士別忘了同時必備一副太陽鏡，否則因成日瞇眼而魚尾紋激增就冇人救到你。雖然太陽鏡款式萬變不離兩塊鏡片For你兩隻眼，但今夏以Retro懷舊感的大膠架款式最Hot，H&amp;M賣$59.9一副，日日換款都得，殺晒!另一個極端是金屬鏡架的款式越玩越Hi-tech，首推Dior的Wire臂Sport系列，驟眼好誇，但戴上面，勁得！<br><br>記者：黎婉薇<br>攝影：譚盈傑<br>Model：Aline@Elite<br>Make-UpandHair：MeeganS.</p><p>H&amp;M<br>$59.9玩晒!</p><p>$59.9一副大粗邊膠架的太陽鏡大玩Image，襯上幾何圖案或色彩豐富的服飾，可營造出Retro的懷舊形象！不過，這類型的眼鏡Casual配襯同樣方便，怕白色太誇張似ParisHilton（笑！）？配黑色膠架咪即刻冇咁招搖囉！</p><p>Dior玩Wire臂</p><p>ChristianDior的眼鏡設計一向很女性化和高貴，這副大玩Hi-tech的DiorSport系列太陽鏡對於Dior而言是帶點另類的誇。雖然這副太陽鏡主要為喜愛做運動者而設，其闊大而彎曲的弧形鏡面相當貼面，超有型！可伸縮的Wire眼鏡臂，像小蜜蜂的鬚，十分有趣，不戴時還可捲縮隱藏起來！講真，款靚，理得你做唔做運動吖!
</p><p>CloseUp!</p><p>金屬架高貴低調雙重性格</p><p>若你不是ParisHilton和步姐般愛出風頭出得咁盡，想稍為低調地漂亮有型的話，要揀金屬架太陽鏡。市面的金屬架太陽鏡，鏡架上通花啦鑲石啦加鏈啦乜都有，是愛高貴愛BlingBling者的必選。至於簡單的款式，帶點中性味，則是另一種有型囉。</p><p>大潮流玩Retro大膠架</p><p>膠架的太陽鏡玩味較金屬架強，形象較年輕，而且亦更適合東方人面形。大大副黑架灰鏡是年輕型人的BestChoice，即使簡單穿上T恤牛仔褲，已經夠照！至於另一大受歡迎的啡鏡，就較適合喜歡Grand和女人味的成熟女士。
</p><p>碧咸夫婦晒dVb</p><p>有名氣的外國紅星，都喜歡以自己名字推出產品賺番筆。DavidBeckham和老婆Victoria咁鍾意出風頭，又點會例外？兩人一起推出的品牌dVb，除了香水和牛仔褲，型仔的太陽鏡都是主打。</p><p>DiorHomme<br>男裝女戴</p><p>近幾年DiorHomme（男裝）的人氣有多盛不用再多說。其Skinny的設計，令一眾大男人瘦身都要着。配飾是女生們力撐DH的Item之一。趁靈魂設計師HediSlimane仲未離開品牌，一於入定貨，分分鐘可以熱炒！</p><p>碧咸嫂都撐LindaFarrow</p><p>本地時裝人黎堅惠雖未至於點石成金，但只要她寫一寫哪個品牌，一個二個潮人又真係會FollowHer，LindaFarrowVintage就是好例子。Retro懷舊味極重只因眼鏡款式的確來自阿媽年代，在60、70年代由LindaFarrow女士設計，到了今日，阿仔SimonJablon決定把眼鏡款式重出，隨即受到吹捧。就連有自己眼鏡品牌的碧咸嫂都竟然走去戴LindaFarrow！</p><p>Shoplist：</p><p>（a）agn囗sb.（22657018）九龍塘又一城LG1-40號舖<br> （b）H&amp;M（21109546）中環皇后大道中68號地下<br> （c）Joyce（28101120）中環新世界大廈地下<br> （d）LaneCrawford（21183388）中環國際金融中心Podium3<br> （e）Loewe（29181120）金鐘太古廣場345號舖<br> （f）LouisVuitton（27366100）中環置地廣場地下<br> （g）Mango（22657137）九龍塘又一城L1-25號舖<br> （h）愛視美眼鏡（23855070）旺角西洋菜街46號1樓<br> （i）溥儀眼鏡（25221288）中環畢打街1-3號中建大廈16及18號舖<br> （j）眼鏡88（28904608）銅鑼灣利園山道49-57號寶明大廈地下G舖<br> （k）尊貴視力（25221488）中環皇后大道中50-52號陸佑行地庫</p></body></html>