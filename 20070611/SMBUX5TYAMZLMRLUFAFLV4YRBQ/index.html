<html><header><meta charset="utf-8"><title>鄧麗欣雨夜徵壯丁</title></header><body><h1>鄧麗欣雨夜徵壯丁</h1><p>鄧麗欣（Stephy）、王菀之、陳柏宇及洪卓立昨日為港台一個普通話比賽擔任表演嘉賓，前晚風雨交加，嚇得Stephy魂飛魄散，不知Stephy致電哪一個緋聞男友求救，她說：「我冇喎！我好少做呢樣嘢，不過下次都可以試吓，睇吓邊個會出現，我都承認屋企有個男人係好啲，好似有次我屋企飛咗隻嘢入屋，嚇到我成晚匿埋。」記者指Stephy可以叫方力申救駕，她說：「佢好似仲驚過我。」</p><p>嚴父教普通話</p><p>王菀之最近經常到內地工作，不時會講普通話，她說：「小學我都有學，大個就聽歌學國語，其實我要學普通話都好易，因為我爹哋係普通話教師，所以我用普通話做訪問講錯字，爹哋都會糾正我。」<br> 採訪、攝影：楊潔雯</p></body></html>