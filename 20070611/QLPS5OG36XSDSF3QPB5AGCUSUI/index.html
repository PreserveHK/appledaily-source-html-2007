<html><header><meta charset="utf-8"><title>未滿14歲強姦變非禮<br>網友借歌神表達不滿</title></header><body><h1>未滿14歲強姦變非禮<br>網友借歌神表達不滿</h1><p>三名13歲少年去年在土瓜灣圖書館見色心起，將一名同齡女童禁錮到一幢唐樓天台，大肆非禮之餘，其中一名少年更強姦了女童。案件近日審訊，因涉案男童未滿14歲，被界定為沒有性能力，依例控方不能以強姦罪名起訴，觸發大批網友強烈批評，聯署要求律政司司長黃仁龍提出上訴，有網友更寄調歌神許冠傑的名曲《有酒今朝醉》，諷刺香港司法，表達不滿。</p><p>「香港政府，你睇唔睇到我哋幾不滿？睇唔睇到呀？」「香港司法公正何在？」事件引起數以百計網民的激烈反應，其中海德山伯爵說：「我比較擔心會有小朋友真的聽着去做。誰都知道，現在的人都很早熟，十二、三歲有些都很高大了。」</p><p>對受害女童不公平</p><p>野心家則強調「強姦，同非禮係兩樣嘢來的。咁判法，咪令到啲十二、三歲𡃁仔周圍去強姦？唔容許！」事件中，三名少年日前被判非禮及禁錮罪名成立。<br> 網友「細路」指出「有冇諗過個受害女仔會點呀？咁對佢會公平咩？點解𠵱家啲法例係去保障犯人，而唔係保障受害人呢？」<br> 「細路」續說，「咁今次呢單嘢，唔通佢哋會覺得冇問題？佢哋會覺得冇上訴嘅必要？各位有人性嘅就入嚟支持聯署聲明，要求律政司長重複審查，並改判適當嘅懲罰……」結果，細路的呼籲獲得逾百網友的響應。</p><p>《十四歲》</p><p>寄調：有酒今朝醉<br> 曲：民謠<br> 詞：填伯光＋七步成星等<br> 還未十四歲　多歡趣　合法通街搵幼女<br> 強暴又禁錮　濕濕碎　話我姦污都不對<br> 告我吖福街　根本不會舉<br> 年齡係證據　收監遭拒　犯法應該香港去<br> 行年十四歲　出trip去　望見空姐好靚女<br> 同學為我撐　多得佢　任意抽水摸髀去<br> 告我吖福街　師生都讚許<br> 名校入了去　不想退　犯法應該香港去<br> 行年十八歲　高考去　未怕幫一幫社區<br> 同學被灌醉　搞咗佢　被判XXXXX<br> XXXXXXX　XXXXXXXX<br> XXXXX　XXX　XXXXXXX<br> 行年廿八歲　天都收佢　入錯uwantpost錯區<br> 淫連亂咁貼　不安裏　派遣軍隊拉咗佢<br> 告佢BT　身家都化水<br> 回頭望過去　真心一句　見到香港都心碎<br> <br> 編者按：部份歌詞不宜在報紙刊登，故刪除。<br> <br> 《蘋果》網聞版請你報料！大家無論在網上網外發現任何騎呢搞笑的事情，都歡迎提供照片或短片資料。<br> 一經採用可獲酬100元<br> 請附姓名、電話及電郵地址，電郵到：newsapple@appledaily.com</p></body></html>