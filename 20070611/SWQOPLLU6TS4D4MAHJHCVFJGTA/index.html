<html><header><meta charset="utf-8"><title>金手指：明光社摸硬膠 - 孫柏文</title></header><body><h1>金手指：明光社摸硬膠 - 孫柏文</h1><p>花旗國嘅前總統尼克遜，發明咗好多選舉新招，發明一樣叫pushpolling嘅嘢，pushpolling表面上係民意調查，實際上係借有偏差嘅問題去改變民意。Pushpolling雖然卑劣，但係相當有效，所以番鬼佬稱佢為攻擊對方belowthebelt嘅手段。<br> 例如，如果民意調查只係想問：你覺得A君適唔適合做立法會議員？喺尼克遜pushpolling之下，就會變咗：A君曾經有過同十四歲以下女童發生性行為嘅醜聞，會唔會影響你投佢做立法會議員嘅意向？為咗減低你嘅戒心，pushpolling第一條會問一啲好中性嘅問題，到第二條先會引導你咁問。<br> 噚日，孫柏文發現明光社總幹事蔡志森都用呢招。事緣有人批評佢哋，喺明光社乜嘢都唔得嘅教義之下，有人批評佢哋沾手投資股票，有博彩賭博成份，佢哋當然想辯護，不過就咁話自己冇錯，冇pushpolling咁有效，所以佢哋就學咗呢招。以下係佢兩條「是非題」：<br> 1.本地教會自2000年起，開始無選擇地染指金融投資市場。對/錯<br> 2.如不妥善選擇教會僱員的強積金，長執可能會陷教會於不義。對/錯<br> 大家是否同意明光社已經完全觸摸得到尼克遜嗰種belowthebelt嘅硬膠？<br> 金手指網誌： http://phatdat.blogspot.com </p></body></html>