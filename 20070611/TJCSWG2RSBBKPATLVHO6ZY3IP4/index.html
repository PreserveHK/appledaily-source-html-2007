<html><header><meta charset="utf-8"><title>投資部落：唔想做羊牯股民須八戒</title></header><body><h1>投資部落：唔想做羊牯股民須八戒</h1><p>一戒──倉卒入市：<br> 對上市公司唔深入研究，唔識股價技術走勢，人云亦云。</p><p>贏縮輸谷死實</p><p>二戒──贏啲就走：<br> 賺嗰少少就急住沽貨，然後又高位追貨。<br> 三戒──小蝕唔賣：<br> 買入時機唔啱，一買即坐艇，睇唔清大市方向，又唔知隻股點走，幻想仲有機會升，最後由坐艇變潛水。<br> 四戒──長揸唔放：<br> 一年四季，滿手揸貨，股票當寶，死唔肯放。<br> 五戒──低位止蝕：<br> 經歷咗一段長時間下跌，股價潛水；但大市已過恐慌期，啱啱有啲起色，股價稍為上漲，就諗住沽。<br> 六戒──唔買唔賣：<br> 猶猶豫豫，錯過咗最佳嘅入市/沽貨時機，最後迫於無奈只有高追或低位止蝕。&#13;</p><p>概念股咪盲捧</p><p>七戒──追逐概念：<br> 概念股永遠都係莊家製造出嚟，引誘啲散戶落叠接貨，如果只係盲目跟風買，等高潮過後，手上嘅貨全部變成一堆垃圾。<br> 八戒──倉卒補倉：<br> 股價剛升過歷史高位，其實應該係沽貨時機，但你就走去補倉；到股價回落，已經彈盡糧絕，冇錢入貨，侷住長期坐艇。<br>  http://cache.tianya.cn/publicforum/Content/stocks/1/321676.shtml </p><p>報料站</p><p>歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>