<html><header><meta charset="utf-8"><title>馮仁昭四圍超：葛民輝阿仔愛音樂 - 馮仁昭</title></header><body><h1>馮仁昭四圍超：葛民輝阿仔愛音樂 - 馮仁昭</h1><p>葛民輝噚日以麥當勞明星奧運領隊身份去油麻地，出席繽紛暑期青少年大使計劃揭幕禮，下年奧運時，佢會帶11位青少年大使去北京奧運村實習同參觀。問到會唔會帶埋個仔去北京學習，阿葛話：「佢行多步都懶，睬你都儍，佢話鍾意音樂，喺屋企彈結他。」阿葛又透露今年10月會同林海峰再有新搞作，但詳情唔透露住喎。</p></body></html>