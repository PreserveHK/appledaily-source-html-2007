<html><header><meta charset="utf-8"><title>車展Update：DaihatsuMateria　$100即出</title></header><body><h1>車展Update：DaihatsuMateria　$100即出</h1><p>家陣車市競爭咁激烈，啲代理唔搞吓噱頭嘅話，又點可以吸引到想買車嘅用家呢？嗱，就好似Daihatsu代理咁，佢哋趁住車廠成立100周年紀念，特別推出一項輕鬆出車計劃，無論你係買Sirion（$113,940）、Terios（$159,840）、Copen（$179,820），還是呢期好Hit嘅Materia（$143,100），首期都只係$100，而試車仲會送Materia模型車一部㖭，優惠到呢個月尾咋！<br>哈，點知呢邊廂嘅法國Citroen都一樣出招，話如果你係星展銀行嘅客戶，首30名選購全線任何Citroen車系嘅用家，即送你首5期供款，而拎住星展銀行嘅信用卡去買車的話，更可以享有10倍積分或現金回贈，聽落都幾吸引，不過要記住呢個Offer都係去到6月30日，要買就真係趁快啦！<br><br>記者：鄭達基</p><p>查詢：<br> Daihatsu皇冠汽車（24766138）　<br> Citroen雪朗汽車（28689999）</p></body></html>