<html><header><meta charset="utf-8"><title>劉若英發癲　嚇窒林嘉欣</title></header><body><h1>劉若英發癲　嚇窒林嘉欣</h1><p>由羅志良執導，劉若英和林嘉欣主演的電影《綁架》於本周四上映，該片由三宗綁架案串成，嘉欣的弟弟被綁架，案件由劉若英飾演的督察負責調查，但因為出了意外，令肉參慘死，嘉欣遂展開復仇大計。在最後一場煞科戲，導演特別安排兩女惡鬥一場，拍完這場戲後，羅志良也不禁笑說：「估唔到女人惡起上嚟係咁可怕，其實我都擔心嘉欣抽離唔到角色。」</p><p>「令我毛骨悚然」</p><p>不過演戲歸演戲，嘉欣雖然在戲中是一個失控惡女，但她謂不會難以抽離角色，她說：「拍呢部戲我覺得幾好玩，因為我個角色係一個雙面人，一時係老師，一時係綁匪，有時連我自己都搞唔清身份，不過唔好淨係話我演得兇惡，其實劉若英用槍指住我嗰一場戲，佢表現出嗰種歇斯底里，真係令我毛骨悚然。」<br> 撰文：林妃</p></body></html>