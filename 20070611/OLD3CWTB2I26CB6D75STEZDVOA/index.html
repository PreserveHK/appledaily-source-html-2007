<html><header><meta charset="utf-8"><title>無良醫療集團冇王管<br>議員力數六宗罪　促設發牌及註冊制</title></header><body><h1>無良醫療集團冇王管<br>議員力數六宗罪　促設發牌及註冊制</h1><p>【本報訊】醫務委員會只能懲治無良醫生，強迫醫生犯法的無良醫療集團卻「冇王管」。醫學界立法會議員郭家麒昨日大數部份醫療集團迫旗下醫生犯法的六宗罪，並聯同醫學團體促請政府效法保險業及旅遊業，設發牌及註冊制度。有醫療集團負責人則反對建議，並指醫生應杯葛無良僱主，「醫生咁大個人仲聽人點？蠢成咁就唔抵可憐。」　記者：白琳</p><p>立法會衞生事務委員會今日討論保健組織規管方式。郭家麒議員辦事處上月訪問了141名私家醫生，97%受訪私家醫生認為港府應該設立醫療集團發牌及註冊制度；82%指政府提出醫療集團委任醫務總監的方案，沒有監管作用。<br> 郭家麒近月不斷接獲受害醫生投訴，指有醫療集團規定旗下醫生必須按病人要求簽發病假紙及分拆單據，「病假紙有統一價錢，例如100蚊一日；有個醫生因為唔肯幫病人分單，行政職員投訴佢唔合作，被迫辭職。」</p><p>「根本無法可依」</p><p>公共屋邨執業西醫協會會董蕭志雄在會上稱，年輕醫生沒有議價能力，最容易受醫療集團操控，「佢哋犯咗守則，被罰絕對合理，但邊個令佢哋犯法呢？醫療集團就冇王管。」<br> 醫學會會董謝鴻興表示，政府設醫務總監的建議並不能監管服務質素，長遠需設法例監控，「根本係無法無天，唔係法例有漏洞，係根本無法可依。醫務總監只係代罪羔羊，佢唔係話事人，出事先係佢孭。」<br> 天一醫務所主席及醫務總監鄒重囗向本報表示，部份同行確實有上述不當經營手法，但他認為無良醫療集團最後會遭市場淘汰，「即係無良僱主迫低能醫生做低能嘢，醫生唔想低能，咪唔好同佢打工囉。冇人做，呢種無良經營方式就維持唔到。」他建議港府公佈無良醫療集團名單，讓醫生及市民自行選擇。</p><p>部份醫療集團六宗罪</p><p>1.售賣病假紙<br> 2.必須按病人要求分拆單據<br> 3.游說病人接受不必要化驗及檢查<br> 4.只准轉介病人予集團旗下專科醫生<br> 5.禁止處方貴價藥物<br> 6.用醫生名義推出優惠卡<br> <br> 資料來源：醫學界立法會議員郭家麒</p></body></html>