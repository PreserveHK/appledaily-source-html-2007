<html><header><meta charset="utf-8"><title>消費blog：星巴克教整蛋糕</title></header><body><h1>消費blog：星巴克教整蛋糕</h1><p>小妹從未學過整蛋糕，相信整完都無人敢食，但新男友話想食我親手整嘅蛋糕，咁點算？好彩星巴克呢幾日搞咗整蛋糕活動，仲教人喺屋企沖咖啡同飲咖啡應該配咩食物，我梗係飛身去學啦，唔係容乜易冇咗個男友。<br> 星巴克呢期推廣紅豆系列，自然教整紅豆綠茶蛋糕。煤氣中心個導師Magaret好有耐性咁教我呢啲天生無廚藝天份嘅學生，最終我都成功整咗一個蛋糕（圖），連導師都話收貨。除咗整蛋糕，現場仲有星巴克嘅咖啡專家沖唔同嘅咖啡任人品嚐。嘩，嗒落去，肯亞嘅咖啡酸味較濃，墨西哥嘅就有花香味、淡酸。小妹做晒筆記點樣配搭，今次仲唔冧死男友！不過，姊妹唔使羨慕，事關只要係星巴克卡嘅會員，都會收到星巴克嘅邀請參加整餅活動，有興趣嘅話今日開始報名，就可以喺下個月3日夜晚六點半至九點學整蛋糕、歎咖啡！學費340蚊，查詢電話21011399。<br> 逢周一至周四刊出</p></body></html>