<html><header><meta charset="utf-8"><title>中環在線：安莉芳內衣券贈分析員 - 李華華</title></header><body><h1>中環在線：安莉芳內衣券贈分析員 - 李華華</h1><p>舊年尾上市嘅「brabra」概念股安莉芳（1388），舊年業績好過預期，賺8110.5萬蚊，大增八成，仲要beat咗招股書嘅預測㖭！而佢哋為咗等分析員同記者，都能夠親身感受安莉芳嘅產品有幾好，諗咗條橋，就係送啲好貼題嘅購物coupon。<br> 點貼題？安莉芳上市編號係「1388」，佢哋就送138.8元嘅「brabra」現金coupon，務求「要你記得，又要用得」。華華記得，幾年前思捷環球（330）都試過送啲咁貼題嘅現金coupon，金額就係330元。都係嗰句，橋唔怕舊，最緊要受。<br> 李華華<br> LiWaWa@AppleDaily.com</p></body></html>