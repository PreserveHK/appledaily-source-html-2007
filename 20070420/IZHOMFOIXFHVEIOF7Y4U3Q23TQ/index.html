<html><header><meta charset="utf-8"><title>驚青少女　拖埋阿媽去見工</title></header><body><h1>驚青少女　拖埋阿媽去見工</h1><p>父母愛錫子女無微不至，小時接送上學不在話下，但有少女可能嬌生慣養，長大後踏入社會求職，一樣要母親以至男朋友陪同見工，嚇了網民一跳：「其實啲人有無獨立能力？點可能見工都帶埋媽媽同男朋友？」</p><p>網民prince86811日前前往面試一份政府合約文員工作，見盡人生百態。「頭先去見工，一個女仔帶埋媽媽去見，一個女仔就帶埋男朋友，個男朋友同個媽媽入埋去，同其他應徵者一齊等，面完試出嚟一個就拖住阿媽走，一個就拖住男友走。」</p><p>「有人陪就唔請」</p><p>prince86811的「見工奇遇記」吸引不少網民討論，網民西張東望說：「我估佢哋應該唔會見得成，如果我係僱主我一定唔會請佢哋！」網民怪俠Z亦說：「我之前間公司交帶落，如果見工者有人陪就唔請。」<br> 原來不少網民都有相同經歷，網民Didi_Liz更說有女同事索性「帶阿媽返工」，他說：「我公司有個女同事第一日返工，係阿媽同佢一齊返工，好似驚死我哋呃咗佢個女咁。」網民fkw99則說：「未必係個女仔錯晒，可能係阿媽太錫個女，一定要跟埋去，可能個女仔都好無奈呢！」</p><p>公司門口為「終點」</p><p>合眾人事顧問公司總經理蘇偉忠告誡求職者，切勿攜同母親或男朋友前往面試：「𠵱家工作咁講獨立處事能力，求職者帶埋阿媽或者男友去見工，會令人覺得你好倚賴，畀僱主扣印象分。」蘇偉忠認為如果父母擔心子女前往面試的地點不安全，可以一同前往，但應以公司門口為「終點」，觀察過後便轉往地下大堂或鄰近地點等候。<br> <br> 《蘋果》網聞版請你報料！大家無論在網上網外發現任何騎呢搞笑的事情，都歡迎提供照片或短片資料。<br> 一經採用可獲酬100元<br> 請附姓名、電話及電郵地址，電郵到：newsapple@appledaily.com</p></body></html>