<html><header><meta charset="utf-8"><title>商台好料：紅軍主場拔硬「根」 - 周鵬</title></header><body><h1>商台好料：紅軍主場拔硬「根」 - 周鵬</h1><p>高治究竟係唔係一個頂級前鋒？本來，佢只係得個「高」字，香雞腳，唔知自己腳法有幾差，竟然仲要玩腳法，玩倒掛。不過佢會有神來之筆，又有頭槌，加埋謝拉特，對住護級邊緣掙扎嘅韋根，有主場之利，利物浦輸波機會真係幾微！<br> 有英國傳媒披露，利物浦領隊賓尼廸斯將會有4,000萬鎊，用作新球季收購球員，吹水名單入面包括西維爾中場丹尼爾、巴塞前鋒伊度奧同華倫射手韋拿。有數字顯示，賓尼廸斯同摩連奴一樣，都好鍾意買人；如果真係收購咁多前鋒，高治就冇運行，唔怪得近排頻頻入波，如大家有膽，可以試下佢「首球」！</p><p>講到利物浦嘅人腳同狀態，我認為有𠵱家嘅成績有少少怪；利物浦嘅踢法就好似跑步咁，跑一段又休息一段，之後又爆過。上年聖誕前先贏幾場，之後回少少力，然後又到新年再連贏幾場，入球分布則幾廣泛，古積特、比拿美同謝拉特都有入波，間中用高治又有收穫，韋根今晚真係有難！<br> 周鵬<br> 商業1台《球迷集中贏》主持<br> 電郵：elendchow@yahoo.com.hk</p></body></html>