<html><header><meta charset="utf-8"><title>野蠻奶奶有份拍冇份睇<br>阿姐執靚皺紋迎高清</title></header><body><h1>野蠻奶奶有份拍冇份睇<br>阿姐執靚皺紋迎高清</h1><p>無綫總經理陳志雲昨日率領近百藝員宣傳高清數碼廣播，不過最諷刺的是陳志雲、汪明荃（阿姐）和李克勤所住的地區均未屬高清覆蓋範圍，故目前仍未能收看到高清電視。阿姐主演的無綫新劇《野蠻奶奶大戰戈師奶》將會成為第一個播出的高清劇集，阿姐表示不擔心皺紋會清楚呈現觀眾眼前，她說：「60歲人冇可能冇皺紋。」</p><p>無綫於下周一（31日）起正式推出數碼地面電視服務，屆時將會提供5條數碼頻道，包括免費24小時高清頻道「高清翡翠台」，標清頻道「翡翠台」、「J2」、「互動資訊台」和「明珠台」。無綫總經理陳志雲昨日率領近100名藝員出席在將軍澳東港城舉行的「TVB高清數碼廣播全面睇」巡迴展覽，陳志雲聯同阿姐、關詠荷和張可頤等主持揭幕禮，場面非常熱鬧。</p><p>陳志雲勤做面膜</p><p>陳志雲近期頻頻在節目及大小活動中宣傳高清數碼廣播，不過原來其住所尚未接收到高清廣播，可謂非常諷刺。陳志雲說：「我屋企係有少少問題，我住嘅地方係九倉嘅，詳細我都要問吓管理處，都可能會搬㗎，最緊要睇到高清同無綫收費台嘛！」<br> 再問陳志雲可會加強皮膚護理迎高清？他說：「我唔係artist，應該要有瑕疵嘅，不過我有時間，都會7至10日去做一次皮膚護理，主要係清潔啲皮膚。」<br> 至於家住將軍澳區的阿姐則表示該區暫時未獲覆蓋，故未能欣賞高清廣播。阿姐主演的無綫新劇《野蠻奶奶大戰戈師奶》將會成為第一個播出的高清無綫新劇，被問到可會擔心高清廣播令其皺紋清楚呈現觀眾眼前時，阿姐充滿自信地說：「我OK喎，我個妝不嬲都好靚，60歲人冇可能冇皺紋，最緊要自然同唔好化濃妝，青春無敵就梗係更靚啦。」</p><p>克勤購65吋電視</p><p>至於與阿姐為鄰的李克勤就表示早已斥資巨額購入多項高清產品，可惜其所住地區至今仍未可收看高清電視。談到《克勤高清演奏廳》將會成為第一個播出的高清音樂特輯，他說：「我用咗半場演唱會嘅酬勞買咗部65吋高清電視，仲有部110吋嘅高清投射器。」<br> 採訪：CheokPoFa、KellyCheck<br> 攝影：WongManShing</p></body></html>