<html><header><meta charset="utf-8"><title>聖誕樹吉位　東南旺桃花</title></header><body><h1>聖誕樹吉位　東南旺桃花</h1><p>聽晚就係平安夜，大家都應該佈置晒家居，或者約埋朋友出去玩，又或者想二人世界SweetSweet度佳節。無論諗住點樣過呢個普世歡騰嘅節日都好，相信同人分享都係重點，試問孤伶伶過聖誕又有乜意思呢？耶穌降世，都係要將「愛」嘅訊息帶畀世人吖嘛。今日一於中西合璧，教大家如何將聖誕樹佈置、擺位，以旺人緣同桃花啦！<br><br>資料提供：高萌禧師傅（http://www.komanhei.com）</p><p>很多朋友都希望藉聖誕這個熱鬧的節日，結識新朋友，甚至找到另一半；現今社會已是中西文化合璧，今日就試以我們傳統風水，於此西洋節日，教大家催旺人緣、桃花、商機或財運。在開Party之前，將聖誕樹擺啱吉利方位，咁就隨時夢想成真啦！睇完馬上動手，仲嚟得切……</p><p>共同思維加強催旺力</p><p>雖然聖誕樹擺設的日子不算長久，只有幾天而已，但它具有一定的催旺爆炸力，因為在聯歡會舉行時，眾人的目標、眼光以至心態重點都會或多或少放在聖誕氣氛特別濃厚的聖誕樹上，這個共同的思維能加強帶動聖誕樹的催旺力量。因此，大家不妨在這個節日，做做工夫，幫自己催旺吧！</p><p>紅紫旺人金銀旺財</p><p>催旺人緣或桃花位的做法宜選用較鮮艷的顏色，例如掛在聖誕樹上的燈飾或裝飾可用多些紅、紫、橙、桃紅、粉紅為主體的顏色。<br> 至於催旺事業、商機或財運的做法宜選用黃色、金色或銀色為主體的顏色。</p><p>在有利位置閒聊</p><p>除咗日日搬吓棵樹去自己合意嘅催旺吉位，大家亦可利用以上提供的吉利方位，移船就磡，與你的心儀對象在吉利方位閒聊，這樣亦能助旺成為好朋友的機會；若對方是你工作上有聯繫的人，更有可能增旺財運，改善事業運！</p></body></html>