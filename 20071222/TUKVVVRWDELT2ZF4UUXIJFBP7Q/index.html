<html><header><meta charset="utf-8"><title>偷會一蚊雞Joe唔認數<br>陸詩韻晒胸竹升仔嗒糖</title></header><body><h1>偷會一蚊雞Joe唔認數<br>陸詩韻晒胸竹升仔嗒糖</h1><p>憑34C上圍被譽為新一代「咪神」的陸詩韻，果然電力十足，她最近被指背住富豪好友曾文能，與「一蚊雞壯男Joe」睇戲，昨日她在金鐘出席活動時，又突然殺出竹升仔搭她膊頭，風頭力壓同場34D的動漫Maggie及Rosemary。</p><p>陸詩韻與Rosemary、「動漫Maggie」李曼筠昨日在金鐘宣傳XBOX360流動高清列車啓用，三人戴上金Bra、外穿白裙，谷胸打機接受訪問，其間突然殺出一個竹升仔，衝前搭實陸詩韻的膊頭，嚇得她即時用手遮住胸口。</p><p>回應姊弟戀亂龍</p><p>日前有報道指陸詩韻背着曾入獄的富豪緋聞男友曾文能，與「一蚊雞」壯男阿Joe（游莨維）秘密行埋，拍拖睇戲食飯。陸詩韻昨日例牌否認說：「冇呢啲事，我同阿Joe合作拍《同車生活》6、7個月，又一樣住喺將軍澳區，所以有時會約埋食飯、出入。」對被影到一杯水兩份飲，陸詩韻則亂說：「可能係影到我洗完杯，杯水畀佢啫。」問她二人有沒有發展機會？她斬釘截鐵說：「冇！佢細過我，呢點已經先天不足，絕對唔會考慮。佢條件好好，係一個乖仔，佢已經有一個好好嘅女性朋友。」</p><p>動漫Maggie捐2萬</p><p>曾文能年紀比較大，問陸詩韻不是正合心意？她說：「好多男仔都大過我，佢係我朋友咋。呷醋？朋友點會呷醋呢？我同佢唔係好熟，未深入了解。」問她是否介意曾文能曾入獄？她即說：「咁樣寫好影響人，唔好拎番以前嘅嘢出嚟講。」對於被竹升仔搭膊頭，陸詩韻指初時以為他是聖誕老人。<br> 此外，動漫Maggie李曼筠將昨日的2萬元酬勞捐出做善事，她揚言不介意白做：「我讀書時已經有做義工，今次冇收入都冇所謂，多做善事人都靚啲。」問她同場三人身材都非常突出，誰人最好？她說：「大家一樣咁高，一樣咁靚。」日前澳門美高梅金殿開幕時，Rosemary被拍到與Christopher在酒店check-in，但她前晚出席另一活動時，仍死撐二人是朋友非戀人，在澳門時更分房瞓。<br> 採訪、攝影：梁錦雯</p></body></html>