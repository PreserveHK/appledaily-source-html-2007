<html><header><meta charset="utf-8"><title>九萬元一席鮑魚宴豪過冬<br>平貴食材樣樣加　生意照暢旺</title></header><body><h1>九萬元一席鮑魚宴豪過冬<br>平貴食材樣樣加　生意照暢旺</h1><p>【本報訊】近期食材通通加，尋常食物如雞蛋；富貴菜式如花膠、鮑魚等一律加價，乳豬更是加價一倍，今年市民過冬特別貴；幸好巿道好，今日做冬人人求靚貨，尋常百姓四餸一湯也提高預算，多花數百元張羅食材，外出宴親朋的更豪更爽，一擲九萬元只為一桌夜宴。</p><p>乳豬花膠王漲幅最大</p><p>富東粵菜董事總經理林永春表示，今晚夜巿已全部爆滿，最貴一席的菜單每位7,500元，埋單一圍九萬元，「淨係隻鮑魚都要4,500蚊，仲有翅，其他最低消費嘅客人都500蚊一位。」他預計今年生意額會增加四成，只是來貨也大漲價，「好似花膠咁，四頭花膠王往年3,000蚊，今年成萬蚊，三倍價錢，鮑魚又加一成、翅又加一成，雞蛋呀生粉呀油呀都加一、兩成，呢啲我都唔識計。」</p><p>市民昨搶購做冬四寶</p><p>粵菜食府牡丹庭今晚的夜巿在一星期前已爆滿，該店副董事總經理黎文遠表示，成本上漲，凍肉和乳豬加幅最大，乳豬索價是往年的一倍，雖然價錢稍為上調，但食客並不介意，每圍消費約2,000至3,000元。<br> 安記海味負責人潘權輝指，過往冬至前一周人流最旺，但昨日該店仍人潮如鯽，冬菇、瑤柱、罐頭鮑魚及蠔豉「做冬四寶」繼續是搶購目標，新推出的急凍或即食海味，包括只需加熱20分鐘即可食用的鮑魚，成為「臨急抱佛腳」市民的至佳選擇，該店人流較前幾年增加六、七成，一般家庭客消費逾千元。</p><p>多買貴價靚雞過佳節</p><p>鵝頸橋街巿的東寶肉食店負責人劉先生表示，不少主婦平日多買排骨，大節臨近，花錢闊綽，「會買多嚿瘦肉煲湯，變咗兩份嘢，生意上升一成，但我哋唔敢加價，𠵱家34蚊斤，因為之前40幾蚊斤冇人買。」街巿的菜檔已多入三分一菜量迎接冬至。<br> 一隻靚雞佳節不可少，雞檔合興祥東主黃小姐說，巿民大多選最貴120元的大雞，預計今天正日銷售情況更好，過往冬至晚上七時半收檔，預計今天五時可以清貨收檔。</p><p>市民過冬買餸心聲</p></body></html>