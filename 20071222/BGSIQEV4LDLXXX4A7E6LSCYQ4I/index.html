<html><header><meta charset="utf-8"><title>我唔係垃圾禮物</title></header><body><h1>我唔係垃圾禮物</h1><p>聖誕日已進入倒數階段，諗完着咩衫去party，已經時日無多，仲未買禮物嘅朋友，權宜之計係到附近商舖買件我哋呢啲就手貨頂檔。不過我哋hea得來都有point，件件都有用處，而且包裝得體，保證唔會咁易被人轉頭打入冷宮又掉落垃圾桶！<br><br>記者：葉雪芯　<br>攝影：王文忠</p><p>公司Party要無聊得意</p><p>公司聖誕party禮物最難搞，因為各類人物都有，為免犯眾憎，買實際物品如文具、相架、擺設就實無死。推介有泰國紙紮公仔擺設，表情好搞鬼。另外，懷舊玩具都是不錯選擇，能勾起同事嘅集體回憶！</p><p>1.Felix紙紮公仔每個$300/a</p><p>「我哋係泰國再造紙公仔，最啱放枱邊或櫃邊。」</p><p>3.採訪咪大支原子筆$30/c</p><p>「咁大支筆唔怕會唔見，揸上手仲夠粗夠舒服㖭。」</p><p>7.打小人口訣mousepad$98/b（3件）</p><p>「拖鞋形cusionpad，小人樣memopad，想打邊個衰人話咁易。」</p><p>普通朋友派對送搞鬼禮物</p><p>雖然明知收到hea禮機會好大，不過如果份禮搞笑又抵死，笑餐懵都抵！心水之選係「估你唔到」聖誕禮物，例如幾可亂真、睇個樣以為食得嘅朱古力咁，就合晒後生仔口味！</p><p>2.電視機手機座$70/b</p><p>「大個黑座放手機同做裝飾，夠cool。」</p><p>4.香檳形紙巾套$128/b</p><p>「我成支香檳咁樣夠搞嘢，愛飲酒嘅人一定要有個。」</p><p>5.杯麵錢箱$88/c</p><p>「肚餓時望吓我可以頂肚，最重要係可以儲錢！」</p><p>6.獎牌咕𠱸$80/b</p><p>「我夠晒大，攬住我打機、睇電視都舒服！」</p><p>8.朱古力味蠟燭$128/c</p><p>「香味夠晒甜，外形又高貴，仲可以用嚟整蠱放廳燃點就最啱。」</p><p>9.收音機咕𠱸大$380中$130小$90/a</p><p>「我唔止係咕𠱸，仲係收音機，只需插上喇叭就得。」</p><p>親友聚會買家品</p><p>同親戚屋企人開派對，唔使諗一定買家品，姨媽姑姐收到一定唔嫌多。想要有聖誕氣氛，蠟燭或燭台就係佈置家居好幫手。若家居走摩登路線，可以揀時下流行的家居香薰，香噴噴過節！</p><p>10.Yankee玫瑰味香薰<br>香薰$329燈罩$269/a</p><p>「我哋味道接近真實花香，可以連續點40小時，加上燈罩，就即時變身一盞燈，夠多元化。</p><p>11.Lifeztore聖誕樹枱布$90/a（4張）</p><p>「佈置餐枱搵我最啱！黑色夠型，加上小樹繡花，聖誕氣氛立即現形！」
</p><p>12.黑色花紋相架$100/a</p><p>「花紋夠古典，好啱公公婆婆用嚟放孫仔或全家福嘅相。」</p><p>13.聖誕老人茶杯$68/a</p><p>「大個聖誕老人圖案喺度，食聖誕大餐時就最應景！」</p><p>14.紅色蠟燭台$58.8/a</p><p>「我用鐵做，點上蠟燭後可反射出聖誕樹、聖誕鹿等圖案，點綴氣氛一流。」</p><p>15.CuddleBlanke幸福暖暖毯$380/d</p><p>「我以NapSoft物料製造，冬天坐喺梳化睇電視時，有我披住就唔怕捱凍喇！」</p><p>a.Lifeztore（28800952）<br> 北角英皇道560號健威花園商場地下L9舖<br> <br> b.Kidults（31097374）<br> 銅鑼灣地帶259號舖<br> <br> c.HAMS.JBCo.（25041238）<br> 銅鑼灣地帶261號舖<br> <br> d.OSIM（25064396）<br> 銅鑼灣時代廣場8樓827店</p></body></html>