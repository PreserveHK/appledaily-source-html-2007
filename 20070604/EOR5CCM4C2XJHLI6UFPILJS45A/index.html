<html><header><meta charset="utf-8"><title>一網笑語：10萬銀炒到2000萬</title></header><body><h1>一網笑語：10萬銀炒到2000萬</h1><p>股民總希望一本萬利，如果你係網友mtcy故事中嘅主角「某某內地股民」，一年內由10萬本金，變成2000萬，你估心情會點呢？<br> 1．賬戶開始於04年3月，起始賬戶金額10萬元。</p><p>信錯股評人頻坐艇</p><p>2．先聽某姓唐嘅股評人建議，喺04年3月22日，以每股11.08元，買入友誼股份9000股，好快就坐艇；喺04年6月22日，同樣聽唐姓股評人建議忍痛止蝕，以6.41賣出9000股，資金剩低5.79萬元。<br> 3．加入某高手工作室成為會員，畀咗會員費7900元，資金剩得5萬元。　<br> 4．04年8月18日，工作室靈魂人物李某話818係黃道吉日，「發要發」，要我買入上海汽車，於是喺8.38買入5900股，好快再次坐艇；10月25日，李某話破位要止蝕賣出，於是喺6.0賣出5900股，資金剩番3.6萬元。<br> 5．睇嚟加入工作室都係冇鬼用，我又喺某知名論壇認識咗股市高手張某，張某話跟佢炒股，好快會賺番，指令我喺04年11月19日，以4.03買入8900股金建米業，我照做，但很快又再一次坐艇；05年2月1日，我按照技術分析嘅止蝕原則，好果斷咁喺2.95止蝕沽貨，資金得番2.64萬元。</p><p>把心一橫走去越南</p><p>6．農曆新年冇乜新消息，損失慘重心情差，走去旅遊散散心。2月8日到咗越南下龍灣，將使剩嘅2.64萬元，按照1:1300嘅滙價（現已貶值至1:2103），兌換成3432萬越南盾，喺越南玩咗4日，最終還剩番2000萬……不過係越南盾（1.5萬元人民幣）。<br>  http://www11.discuss.com.hk/viewthread.php?tid=4378695&amp;extra=page%3D12 <br> <br> 報料站<br> 歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>