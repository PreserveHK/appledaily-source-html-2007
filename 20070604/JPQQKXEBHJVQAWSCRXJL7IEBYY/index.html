<html><header><meta charset="utf-8"><title>求驗客手記：朱廣滬毋須太自責 - 求驗客</title></header><body><h1>求驗客手記：朱廣滬毋須太自責 - 求驗客</h1><p>國足喺美國首場熱身賽就慘負美國隊1:4，教練朱廣滬賽後備受批評，下兩場有閃失分分鐘要收大信封。雖然場波美國隊唔係最強陣，國足就有董方卓、邵佳一、李鐵同孫祥壓陣，輸1:4係羞家啲，不過又怪唔得晒朱廣滬；因為米路同阿里漢執教嗰時，去美國打過5場波都係錄得4負1和，今次都係技不如人啫！</p></body></html>