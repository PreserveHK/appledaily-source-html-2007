<html><header><meta charset="utf-8"><title>中環在線：熱辣辣運動 - 李華華</title></header><body><h1>中環在線：熱辣辣運動 - 李華華</h1><p>中銀香港贊助嘅「第五十屆體育節」，喺3個月內提供咗74個免費體育活動，噚日終於去到尾聲，喺九龍公園露天廣場搞咗個閉幕禮（圖）。<br> 雖然已經晏晝5點先開始，但依然熱死辣辣，大會都好識做，短短半小時搞掂，而且節目多多，有2000人跳舞跳繩、用人海打傘排成「50」嘅形狀，仲有奀星EO2、鄧穎芝同新晉組合HOTCHA帶頭做運動，效率真係高！<br> 程志遠攝<br> LiWaWa@AppleDaily.com</p></body></html>