<html><header><meta charset="utf-8"><title>求驗客手記：柏奴亞行緊霉運 - 求驗客</title></header><body><h1>求驗客手記：柏奴亞行緊霉運 - 求驗客</h1><p>人有三衰六旺，我求大俠喺前英格蘭國腳柏奴亞身上完全體會晒！柏奴亞俾米杜士堡放棄後，同英冠球會侯城簽「逐場計」合約，踢咗15場，終於幫球隊成功護級。點知侯城過橋抽板，將呢個34歲嘅中年漢踢走；柏奴亞年前離婚，俾老婆分身家唔見咗兩間屋，仲有贍養費重擔，𠵱家失埋業，都咪話唔徬徨！</p></body></html>