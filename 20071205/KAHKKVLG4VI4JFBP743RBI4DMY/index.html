<html><header><meta charset="utf-8"><title>自己郁手　烤鴨由內至外</title></header><body><h1>自己郁手　烤鴨由內至外</h1><p>冬意漸濃，一班人圍着火爐燒烤，真爽！不過來來去去總是腸仔、雞翼、牛扒，難免會燒厭，來點新意又何妨？以下三個推介燒烤場，燒烤款式特別、有專人代訂海鮮、有無敵靚景，讓各位燒烤迷過足燒烤癮。<br><br>記者︰施禮民　<br>攝影︰林栢鈞、譚盈傑　<br>Model︰Jessie、Bao</p><p>必吃外脆內滑琵琶鴨
</p><p>白石俱樂部的燒烤料，可說是又多又刁鑽，選擇超過50款，亦有2至10人的燒烤餐等。其中以琵琶鴨、乳豬仔、韓式牛肋骨等較少見。採訪當天幾乎每一爐都慢慢烤着乳豬仔，烤後，外皮雖不算太脆，但豬肉炭香十足又多肉汁。不過要烤至乳豬仔完全熟透，得花上兩個多小時，若求快手，可以試試琵琶鴨，燒不到十多分鐘，已經聞到鴨身獨有的酥香。這裏的食物全由指定供應商供應，專人包裝後每天送到，水準頗高。
</p><p>琵琶鴨$138/隻</p><p>琵琶鴨唔算大隻，只有約兩磅重，但一隻夠6人食用，同燒乳豬一樣先燒內後燒外，隻鴨先會熟。外皮燒得脆口，肉質軟腍，加上微微焦香，很是惹味。</p><p>蒜茸香草汁沙地蝦　$38/半磅</p><p>香草汁醃得入味，沙地蝦入口自波斯灣，夠晒大隻，口感帶爽又富蝦味。</p><p>韓式牛肋骨　$28/半磅</p><p>肉質無比嫩滑，韓式醬汁濃郁，啖啖是惹味醬香，我和攝影師都不禁吃完一口又一口。</p><p>金牌乳豬$298/隻</p><p>用三個月大的乳豬仔，肉質幼滑。先燒豬底，大約30至40分鐘後，再燒外皮，才會皮脆內熟。豬燒好後有專人代為斬件，肉汁很多，炭香味突出，10人以上才吃得完。</p><p>白石俱樂部（26319900）<br> 地址︰馬鞍山白石俱樂部<br> <br> 營業時間︰星期一至四1pm至10pm、星期五1pm至11pm、星期六10am至12mn、星期日10am至11pm<br> <br> 備註︰開爐費$80（包炭2包、蜜糖1樽、燒烤餐具10份）；首張單滿$600免收開爐費</p><p>醬汁香草自製自種
</p><p>店主梁生是香港燒烤業同業協會會員，除了在這片紅樹林搭上平台，佈置成別致的庭園，在食物款式上亦花心思，例如將車打芝士釀入豬柳、自製咖喱醬、自種香草和從歐洲入口沙甸魚。老闆每天都到不同街市搜購食品，夠新鮮。</p><p>葡式沙甸魚
</p><p>入口自歐洲，因成本價很高所以較少燒烤場供應。入口一陣惹味魚香，吃時灑上檸檬汁，一個人可吃上四條。</p><p>串燒素蜆肉、串燒咖喱雞</p><p>素蜆由蒟蒻製，入口煙韌，配洋葱燒，有多重食味；咖喱味濃，不辣。</p><p>芝心豬柳</p><p>巴西豬柳中間夾着滑溜的車打芝士，口感豐富，豬柳燒烤後帶濕潤，不會太亁。</p><p>泰國虎蝦（左）龍蝦仔（右）</p><p>虎蝦如手掌般長，肉爽外，蝦膏亦比一般蝦多，味道豐腴甘香。龍蝦仔肉多，肉質超爽，可要求塗上牛油並用錫紙包着燒烤，便成了美味的牛油焗龍蝦。</p><p>海景園林燒烤場（81066210）<br> 地址︰西貢斬竹灣18E　<br> <br> 營業時間︰1:30pm至11pm<br> <br> 收費︰普通燒烤餐每位$98（約有14款食物）、海鮮餐每位$168<br> <br> 備註︰必須兩日前預訂位；人數不足五位，另加開爐費$50</p><p>代訂海鮮燒烤
</p><p>花百多元在市區任飲任吃BBQ，算是化算，燒烤款式有二十多款，另加$40就有個海鮮拼盤，內有天天運到的海鮮如花竹蝦、帆立貝、游水鮮蝦和蟹等，保證新鮮。若客人要求吃蠔等特別海鮮，亦可早兩天預訂，不過要另外收費。</p><p>秋刀魚</p><p>套餐內最抵食的是秋刀魚，入口自日本，魚油多，口感很滑，味道富鹹香。</p><p>帆立貝$8/隻</p><p>雖算不上大粒，但肉很厚又多汁，灑上海鹽更能帶出鮮味。</p><p>無國界食點（23888193）<br> 地址︰九龍京士柏衞理道10號菲律賓會<br> <br> 營業時間︰11am至3am<br> <br> 收費︰星期一至四每位$118、星期五至日每位$138；海鮮拼盤另加每份$40<br> <br> 備註︰須於兩天前預訂；開爐費$28、聖誕節期間收費每位$138（星期一至四）、每位$158（星期五至日）</p></body></html>