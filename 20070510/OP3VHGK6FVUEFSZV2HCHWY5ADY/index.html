<html><header><meta charset="utf-8"><title>儍氣闖伊朗8：DownwithUSA！</title></header><body><h1>儍氣闖伊朗8：DownwithUSA！</h1><p>在伊朗酒店上網玩MSN，與朋友J的一節對話──<br>J：你喺伊朗都上到網？<br>G：點解上唔到，係慢啲！<br><br>J：咁睇唔睇到Yahoo？<br>G：點止Yahoo，連《蘋果》都睇到！我知道恒指升到20,841點啦！<br><br>J：又會咁開放？唔怕有間諜？<br>G：唔知啦，但我日日都睇CNN同BBC，就算講伊朗及其他中東國家的新聞時都照播可也，凌晨還有伊朗文的《大長今》！<br><br>J：吓！街頭有冇反美情緒？<br>G：到目前為止，都天下太平，只是在德克蘭見過一些「DownwithUSA&amp;ISRAEL」廣告牌，甚麼遊行示威都見唔到；叫伊朗人講美國，大部份都覺得：「佢哋有偏見！」<br><br>J：除咗你，仲有冇其他遊客？<br>G：現在正值旅遊旺季，遊客多到爆，尤其日本及德國團，去到邊都見到，尤其係伊斯法罕，見佢哋仲多過伊朗人！<br><br>J：都好似幾安全，有冇遇到驚險事？<br>G：最驚險，都莫過於司機手車囉，佢哋居然可以喺公路上、十字路口中間連續Cut三條線倒車，簡直係車神！我個司機仲係行60公里嘅路行百二，之後被警察抄牌，罰了300港幣！</p></body></html>