<html><header><meta charset="utf-8"><title>自責掛住拍拖忽略親恩<br>葉翠翠：我要醫好媽咪</title></header><body><h1>自責掛住拍拖忽略親恩<br>葉翠翠：我要醫好媽咪</h1><p>母親節將至，為人子女都會趁着這個大日子表達對母親的愛意。葉翠翠的媽媽是長期病患者，慘受病魔困擾，經常進出醫院，還將接受一個大手術，難怪翠翠最近顯得憂心忡忡，早前甩拖的她更決心將愛情拋諸腦後，努力賺錢孝順父母。</p><p>葉翠翠母親近年飽受病魔折磨，令家人非常擔心，翠翠傷感地說：「媽咪病咗都有3、4年，身體一直唔好，周身病痛，最近因為我成日陪媽咪去覆診，了解到媽咪嘅病係幾咁嚴重，我真係好擔心。」<br> 翠翠續說：「遲啲媽咪仲要做一個腎臟大手術，要用好多錢，所以我要畀心機搵錢，以後都唔會亂咁掛住拍拖、放棄事業，我要醫好媽咪嘅病，仲要好好孝順佢。」<br> 過兩天就是母親節，翠翠打算偕母一齊出席公開活動，共度一個難忘的母親節，她說：「媽咪好少出席公開場合，我都想佢了解多啲我嘅工作環境，媽咪平時都好擔心我份工。」</p><p>蛋糕表親恩</p><p>翠翠在家中排行最小，這個家中小霸王卻令母親日夜掛心，翠翠說：「媽咪好錫我，所有嘢都畀晒我，好似屋企都係畀我一個去外國讀書，個個都就晒我，所以我要好好報答媽咪同屋企人，更希望母親節所有母親都身體健康，生活愉快！」<br> 此外，葉翠翠昨日於北角香港家政中心擔任嘉賓，更即場親手造蛋糕送予母親，她表示每年母親節均會親手做糕點給母親應節，問到她是否已準備好禮物時，她說：「都會送花同鏈畀媽咪，咁正日都會一齊食飯。」<br> 採訪：楊潔雯、王崇穎　攝影：陳慧安<br> 服裝：DKNY　場地提供：太古城中心</p></body></html>