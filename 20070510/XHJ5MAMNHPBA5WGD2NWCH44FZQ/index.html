<html><header><meta charset="utf-8"><title>旋轉舞台騎呢怪<br>詹瑞文𠱁細路入惡人谷</title></header><body><h1>旋轉舞台騎呢怪<br>詹瑞文𠱁細路入惡人谷</h1><p>從商業角度來看，經營劇團最重要是賺錢；但從藝術工作者的角度來看，經營劇團除了要製作有水準的表演外，更希望以戲劇教育下一代。詹瑞文與太太甄詠蓓就是以這個理念去創作不同的舞台劇，他們堅持每年製作至少兩個兒童劇，讓小朋友選擇電子遊戲以外的娛樂。</p><p>詹瑞文完成5月的《男人之虎》後，便要開始綵排7月的兒童劇《惡人谷》，太太甄詠蓓擔任該劇導演。阿詹覺得現時小朋友的娛樂越來越少，除了上學，父母會為他們安排一連串的課程，娛樂的時間變得很少，阿詹說：「𠵱家啲小朋友係咁學好多嘢，唔係話學嘢唔好，但係佢哋真正放鬆去玩嘅時間，相對學嘢嘅時間少好多，點解要畀咁多壓力啲小朋友？」<br> 甄詠蓓認為這些壓力是源自父母輩之間的競爭，他們只是將這份競爭轉移到子女身上，她說：「我最憎睇到電視，見到啲家長喊晒話個仔入唔到邊間名校。」</p><p>兒童劇成本更大</p><p>原來製作兒童劇的成本、時間比普通舞台劇更多，阿詹解釋兒童劇所用的道具比較多，而且故事性更加強烈，因為小朋友覺得悶就會離場，他說：「今次《惡人谷》呢個劇，我哋要做兩個大旋轉舞台，道具同服裝都好多，所以好多人都有錯覺以為兒童劇好簡單，以為成件事好兒戲。」阿詹又表示他堅持演出兒童劇是希望父母多些與子女一同欣賞，而不是由傭人帶小朋友入場，他說：「做父母真係不妨抽啲時間同小朋友入場睇，到時你就會睇到你啲小朋友原來有咁嘅諗法，最重要係呢個劇變成大人同細路溝通嘅橋樑。」<br> 採訪：李珮洳　攝影：葉君海<br> 場地提供：黃埔冒險樂園</p></body></html>