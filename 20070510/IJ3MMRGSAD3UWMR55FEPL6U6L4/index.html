<html><header><meta charset="utf-8"><title>廉宜販：全部東瀛返貨<br>TsumoriChisato照賣六折</title></header><body><h1>廉宜販：全部東瀛返貨<br>TsumoriChisato照賣六折</h1><p>賣名牌的樓上舖多的是，但都要識得揀，去年年底開舖的Select，老闆小山先生本身是日本人，由佢嚟賣ZUCCa、TsumoriChisato（TC）、BEAMS等日本品牌當然信得過。所有服裝款式雖然不是最新的當季貨，但勝在長青易襯，無論casual、girly又或lady款都有。貨品原價本來已比專門店低，𠵱家做埋半價及六折優惠，點可以唔公開益街坊呀！<br>記者：黃若茵<br>攝影：何家亮<br>模特兒：Hibernia</p><p>加飾物配襯老套變有型</p><p>TsumoriChisato的款式多變，要型或斯文都得，單看一條鮮紅色波點pattern長裙確實有點土氣，但若改成tubedress着，加多條belt頓時變得有型有款。店中另有不少斯文襯衣，若懂得加belt、帽子等飾物作配襯，就會即時變得好young又有型。</p><p>PAULSMITH×Eboy白色tee　<br> 原價$598<br> 半價$299<br> <br> BEAMSBOY綠色格仔恤<br> 原價$527<br> 半價$264<br> <br> HELMUTLANG藍色直腳牛仔褲　<br> 原價$878<br> 半價$439&#13;</p><p>Tee襯短褲最年輕</p><p>T恤短褲打扮最啱年輕人，加上熱辣辣的夏天將至，後生仔女梗要有條短褲傍身消暑。Select有多個不同品牌的tee，但每款只得一件，物以罕為貴嘛。<br> <br> TsumoriChisato藍色格仔露背衫<br> 原價$361<br> 半價$181</p><p>恤衫牛仔褲顯中性美</p><p>女孩子作中性打扮往往更令人有遐想，一件格仔恤或花紋恤既有古着味，亦是玩layer的好幫手。店中有絕版意大利HELMUTLANG牛仔褲，因為品牌已經換咗設計師及不再是意大利製造，這條絕版貨唔買都要試吓。<br> <br> HELMUTLANG黑色直腳牛仔褲<br> 原價$878<br> 五九折$521</p><p>開倉資料<br> Select（62462200）<br> 地址：銅鑼灣耀華街1號A2樓<br> 付款方法：只收現金或信用卡，不接受EPS<br> 開倉日期：即日起至5月31日（逢星期一休息）</p></body></html>