<html><header><meta charset="utf-8"><title>網絡百寶箱：朝早飲杯水　通便好快趣</title></header><body><h1>網絡百寶箱：朝早飲杯水　通便好快趣</h1><p>好多人都曾有便秘煩惱，有匿名網友在Yahoo!知識發問：「敷吓暖水袋可否刺激腸道蠕動而減少便秘呢？聽講都會有用，因為唔想食藥，想用啲天然啲方法。」<br> 家庭醫生方玉輝認為，雖然敷暖水袋沒有科學根據，但理論上可促進腹部血液循環，或可稍微紓緩便秘，「敷咗肯定唔會差咗，個人又會舒服啲，去都去得順啲。」不過，正確根治便秘的方法是調節生理時鐘，每日在特定時間如廁，以早上為佳，「唔使心掛掛搵廁所，一起身就飲杯水刺激腸道，然後去馬桶坐5分鐘，成個人要放鬆，今日唔得，明日再嚟，好多病人都會喺一個月內見效。」他又提醒市民，如廁時切忌閱讀或用力過度，否則盆腔長期積聚血液，可能誘發痔瘡。</p></body></html>