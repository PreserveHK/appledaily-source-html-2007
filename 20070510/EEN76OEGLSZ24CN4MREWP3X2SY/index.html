<html><header><meta charset="utf-8"><title>中環在線：十姑娘請飲沉寃得雪茶 - 李華華</title></header><body><h1>中環在線：十姑娘請飲沉寃得雪茶 - 李華華</h1><p>華華噚日出席由十姑娘間滿威利基金會贊助嘅研討會，在場人士都獲派「沉寃得雪茶」一小罐；呢隻名字古怪嘅茶葉，其實係高麗人參烏龍茶。<br> 喺滿威利基金會嘅推廣下，先苦後甜嘅「沉寃得雪茶」喺中港兩地嶄露頭角，茶葉係以十姑娘何婉琪嘅故事而命名，據罐內附嘅單張介紹，十姑娘飲茶鍾意先苦後甜，品茗思人生，以此形容佢數十年嚟喺澳娛忍辱負重嘅遭遇喎。</p><p>楊潔篪夫人愛飲</p><p>早前，喺北京舉行嘅「中國貧困學生及乳腺癌者」籌款嘅國際義賣日，滿威利基金會以支持機構身份喺會場設義賣攤位，聽聞，新任外交部長楊潔篪夫人，對於「沉寃得雪茶」仲愛不釋手㖭。</p></body></html>