<html><header><meta charset="utf-8"><title>網友有Say：張娜拉扮Twins慘變蠟頭女鬼</title></header><body><h1>網友有Say：張娜拉扮Twins慘變蠟頭女鬼</h1><p>韓國手機品牌LG除咗搵金泰希同玄彬做中國嘅廣告代言人外，原來仲邀請喺內地人氣高企嘅張拉娜做代言人，宣傳另一款手機。阿Net最近睇過張娜拉個廣告，可惜形象真係唔敢恭維，仲有啲抄Twins最新精選碟嘅嫌疑㖭。<br> 唔少網友喺內地網站《韓劇社區》度大彈張娜拉，一面倒話兩個cool樣似足女鬼，唔知仲以為係鬼片海報。網友weisz就非常心水清話：「有模仿Twins專輯封面嫌疑啊。」阿Net睇返Twins嘅精選碟《我們相愛6年》，佢連蠟頭方式都一模一樣，的確又真係幾似喎。唔通張娜拉見自己人氣大不如前，希望借助Twins力量重振聲威？</p><p>重溫鬼馬表情</p><p>今時今日嘅張娜拉已經同可愛扯唔上關係，令人好懷念佢當年嘅有趣鬼馬表情。有網友就喺《搜狐社區》度將佢10年前嗰樣post上去同人分享，當年嘅佢雖然娘味十足，兼有少少babyfat，但只係一個微笑已經非常可愛，唔怪知得大家都要「集體回憶」啦！<br> 韓劇社區<br> 網址： http://www.kdocn.com/bbs/thread-232720-1-3.html <br> 「10年前的張娜拉」<br> 網址： http://club.yule.sohu.com/read_art_sub.new.php?b=startu&amp;a=1098207&amp;sr=0&amp;allchildnum=0 <br> 版主：阿Net<br> 本欄逢周一至六刊出</p></body></html>