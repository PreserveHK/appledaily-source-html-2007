<html><header><meta charset="utf-8"><title>馴犬好Easy：特訓一星期<br>做明星狗好容易</title></header><body><h1>馴犬好Easy：特訓一星期<br>做明星狗好容易</h1><p>大家近日應該有睇過煤氣公司新推出的廣告「明火做得到」，廣告中的狗仔聽教聽話，主人叫佢企就企，瞓就瞓，想佢點都得。當個個都對呢隻來自新西蘭的明星狗讚不絕口時，本地新狗王貴婦狗小超就好不屑咁話：「好叻咩，我學咗1個星期就做到晒啲動作啦！我都好厲害㗎！」大家即管睇吓佢有無誇大先！<br><br>記者：黃錫蓮　攝影：伍慶泉、黃錫蓮<br>場地和狗隻提供：蓮花犬舍張松照寄養訓練學院<br>鳴謝：香港中華煤氣有限公司</p><p>測試大考驗</p><p>（5★為最成功）<br> <br> 拍攝前一星期，小記聯絡蓮花犬舍，並將廣告片段交畀馴犬師過目，只需一星期，即刻收到馴犬師Daniel確實咁話：「無問題，小超做得到。」只需短短一個星期就誇口話做到晒所有動作，一於要來個大考驗，睇睇佢係咪咁犀利！</p><p>玩花臣叠羅漢</p><p>成功度：★★★★★<br> 嘩！好以玩雜技，難度分爆燈！</p><p>仰頭坐定望星星</p><p>成功度：★★★★<br> 小超可以坐定超過5分鐘，想佢頭仰仰只需手執零食。</p><p>雙腳走路走得快</p><p>成功度：★★★★★<br> 好震憾的場面，行路咁似人，以為小超係超人嚟㖭！</p><p>被槍指住雙手舉高</p><p>成功度：★★<br> 弊！小超平衡力唔夠，要用玻璃窗扶住借力呀！</p><p>趴低唞唞氣</p><p>成功度：★★★★<br> 呢個動作最容易，二話不說即刻做到。</p><p>煤氣狗小檔案</p><p>姓名：Louie<br> 狗齡：2歲<br> 性格：大膽、具表演慾<br> 狗種：凱恩爹利犬（CairnTerrier）<br> 原產地：英國<br> 外形：全身長滿粗毛，擁有濃密而且防水的雙層披毛，非常適宜在戶外工作。<br> 歷史：原名為短毛史凱爹利，於1909年才改為凱恩爹利。擅於驅趕在叢林隱蔽處的狐狸。1913年開始引入美國。而著名馴犬師張松照先生睇見Louie的劇照就話：「呢種狗喺本港好少見喎！」</p><p>千挑萬選選中Louie</p><p>為帶出明火火力易見易控制的訊息，廣告公司搵咗狗仔大展奇技，與明火合演。煤氣公司公關話：「挑選主角的過程相當艱難和嚴謹，因為要搵出一隻乖巧馴服的狗仔絕非易事。最後廣告製作隊睇中新西蘭的Louie，更成隊人遠赴新西蘭取景，拍出咁精采嘅廣告。
</p><p>拍攝前參加速成班</p><p>拍攝前２星期，Louie要接受速成訓練班，負責訓練嘅導師來頭好勁，她就是電影《寶貝小豬嘜》的動物訓練員，令成班飛禽走獸貼貼服服！拍攝當日，Louie初次面對攝影機一啲都唔怕，更同其他小狗一起發揮演員專業態度，即使導演要求高，依然努力做出指定動作。
</p><p>潛質新狗王小超檔案</p><p>姓名：小超<br> 狗齡：1歲<br> 性格：活潑、為食、貪玩<br> 狗種：貴婦狗（ToyPoodle）<br> 原產地：法國<br> 外形：毛層濃密豐滿，有長而細小的頭，胸部深而較寬。<br> 歷史：以身為標準型貴婦狗的縮小版而名聲大震，曾被16世紀德國藝術大師達雷爾畫入油畫中，在香港極受歡迎。</p><p>狗場最頑皮最聰明小狗</p><p>問到馴犬師點解睇中小超做今次真狗騷的主角，佢哋話：「因為佢最頑皮而又最聰明！」負責訓練小超的兩位馴犬員來頭也不小，都係馴犬大師張松照嘅得意門生阿Ben和Daniel。阿Ben連續10年在港九狗會和香港狗會的服從比賽中奪獎無數；而Daniel就有好多馴犬經驗，俾佢訓練過嘅狗，多達百幾隻，佢哋仲幫電影公司訓練狗仔拍戲呢！
</p><p>服從秘技：零食誘惑</p><p>拍攝當日，小超就好乖咁完成一個又一個嘅指定動作，佢唔係熱儍咗，只不過係想得到馴犬師手上嘅食物罷了！小超好為食，為了食物不顧一切，見到佢個儍樣，令我和攝影師都大笑呢！
</p><p>馴犬好Easy
</p><p>想你隻狗仔好似小超咁叻，只要跟足Daniel指示做，每日不停練習，好快就會學識。
</p><p>Sit</p><p>Down</p><p>StandUp</p><p>貼士</p><p>1.訓練前不要給狗隻吃得太飽，否則就唔易用食物來訓練佢。<br> <br> 2.先熟習狗的脾性來因材施教，對於細膽的狗，要有耐性地哄牠受訓。</p><p>主人學馴犬課程推介<br>1個月學識</p><p>課程特色：基礎服從包括繩隨行、坐下、臥下、前來、等待等指令訓練。畢業後的學員可電話預約到本舍作課程重溫，而犬隻會在不同場地、不同導師及與其他犬隻作犬隻集體訓練，以加強犬隻的穩定性。<br> <br> 收費：$5,500/為期一個月（每日訓練）<br> <br> 蓮花犬舍張松照寄養訓練學院（24888969）<br> 地址：新界元朗八鄉錦上路蓮花地DD112-671Lot&#13;</p><p>主人與狗齊上課
</p><p>課程特色：基本服從訓練、主人訓狗訓練、分析狗的問題。<br> <br> 收費：$5,500/1個月（包括主人4堂及狗隻每<br> 天1小時訓練）<br> PetWorld（24706928）<br> 地址：元朗錦田水尾村351號&#13;</p></body></html>