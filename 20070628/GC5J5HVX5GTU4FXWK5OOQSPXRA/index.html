<html><header><meta charset="utf-8"><title>兩舊愛難捨崔建邦<br>唐詩詠：唔想提余文樂</title></header><body><h1>兩舊愛難捨崔建邦<br>唐詩詠：唔想提余文樂</h1><p>一向走乖乖女路線的唐詩詠，入行後分別跟余文樂及無綫新貴主持崔建邦拍過拖，兩段情都以分手收場，但唐詩詠接受訪問時對兩位舊愛態度迥異，前者她不願多提，反而承認跟後者再見還是朋友。近日盛傳唐詩詠見崔建邦在無綫發展順利，實行努力箍煲力挽感情，不過她稱現階段以工作為重，暫未有時間拍拖。</p><p>現年25歲的唐詩詠入行初期曾與余文樂拍拖，之後再與近年在無綫擔任主持的崔建邦相戀近兩年，不過月前二人分手。近日盛傳她見崔建邦在無綫發展順利，實行努力箍煲，二人似有意轉為發展地下情。提起她在圈中的兩段情時，唐詩詠明顯不願提及余文樂，相反與崔建邦的一段情就顯得較沒避忌。</p><p>擇偶拒選圈外人</p><p>對於感情事，唐詩詠表示一切隨緣，還自言目前沒有時間拍拖，她說：「識一個人要花好多時間去相處同埋了解對方，做呢行啲時間又好難就，目前希望做好啲工作先。」<br> 提到與圈中人發展的兩段感情先後均告失敗，問唐詩詠下次會考慮找個圈外人拍拖嗎？她說：「同余文樂嗰段唔想提，因為太敏感。同崔建邦就維持好朋友關係，大家都有聯絡，佢喺好多方面都會畀意見我。如果揀圈外人拍拖，都會擔心對方未必明自己做緊乜嘢，所以唔諗咁多啦！」</p><p>望增肥助轉戲路</p><p>唐詩詠入行以來多被派演一些小妹妹角色，她表示希望可接拍不同角色一改戲路，她說：「嚟緊會喺新劇《建築有情天》度飾演建築師，打扮都會比較成熟，其實我最近都不停想增肥，我都覺得自己受身材影響，令到人哋成日覺得我係細路女。」<br> 採訪：卓美娟　攝影：陳慧安<br> 髮型：vauchan（Hair）</p></body></html>