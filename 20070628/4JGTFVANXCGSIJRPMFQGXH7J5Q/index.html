<html><header><meta charset="utf-8"><title>水着分子：陳樂榣肥牛變臉</title></header><body><h1>水着分子：陳樂榣肥牛變臉</h1><p>陳樂榣（Alley）一直希望加入娛樂圈，於是決心整容減肥，自我裝備一番，如今總算夢想成真，不過她已作好心理準備，今後所行的每段路都會很崎嶇，並明白到若要成功就必須付出努力。<br> 對於整容入行，她表示這方面是得到家人的支持，沒有心理負擔，自己也有親戚整容，所以根本不當一回事，Alley說：「我係上海人，其實好多上海人都會整容，我有幾個阿姨都整過個鼻，仲係10幾年前就去整。可能係受佢哋影響，我都覺得整容好小兒科啫。」</p><p>艱苦受訓</p><p>暫時她仍處於受訓階段，Alley說：「我年頭仲有130幾磅，為咗事業好努力去減，𠵱家又要好辛苦咁keep，每日齋食生嘅菜，啲人笑我係牛，6點過後又唔食得嘢，以前做model瞓到好晏，𠵱家每朝晨早要去學唱歌跳舞。」<br> 採訪：魯萍<br> 攝影：林德雄<br> 服裝：Bauhaus、PrivateShop<br> 化妝：ReghanofBeautyPro<br> 髮型：JellyofLeSalon<br> 場地：西沙水上活動中心</p><p>人物誌：韓國加工主攻樂壇</p><p>陳樂榣（Alley）<br> 年齡：23<br> 三圍：34C、24、34<br> 陳樂榣月前成為蕭定一旗下的第四位整容代言人，早前到韓國接受整容手術，修葺鼻子及眼睛，更磨平牙齒。陳樂榣近日聯同甄穎珊及石詠莉組成樂壇組合Freeze，又不時以性感姿態出席公開場合。<br> 本欄逢周一至六刊出</p></body></html>