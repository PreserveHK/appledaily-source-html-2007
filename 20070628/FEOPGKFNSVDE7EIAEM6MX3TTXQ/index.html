<html><header><meta charset="utf-8"><title>羅敏莊、黃智賢搶錢惡晒港人拜金</title></header><body><h1>羅敏莊、黃智賢搶錢惡晒港人拜金</h1><p>羅敏莊和黃智賢在劇集《緣來自有機》內扮演的搶錢夫婦，正好是時下香港人𢱑銀至上的最佳寫照，二人每幕戲都充份表現出貪婪拜金本色，為了金錢，可以出賣家人，弄至家無寧日，拍攝期間羅敏莊因為演繹連場嗌交戲，更令她情緒十分低落。</p><p>羅敏莊和黃智賢在無綫劇集《緣來自有機》中扮演兩夫妻，劇中的兩口子雖然恩愛，卻甚乞人憎，因為他們同樣擁有貪婪性格，眼中只有錢，甚至可以為自身利益出賣親情，名副其實搶錢夫婦。</p><p>「香港好多呢啲人」</p><p>兩夫妻在劇中除了發揮貪婪本色，就算對羅敏莊父親元華也不放過，齊齊在他身上攞着數，羅敏莊與大嫂苑瓊丹因為利害衝突反面，她甚至教唆兄長麥長青去包二奶。羅敏莊雖然深愛丈夫黃智賢，但二人最終為利益而關係決裂，黃智賢在一次推撞中，把羅敏莊推落樓梯，導致小產，幸好最終得到親人的關心和感動，夫妻冰釋前嫌，他們最終也浪子回頭，明白到金錢不及親情寶貴，大團圓結局。<br> 對於演繹一對貪錢夫婦，羅敏莊並不反感，她說：「套劇出咗街，有啲觀眾見到我，唔單止冇鬧我角色乞人憎，反而猛話：『啱啦演多啲，香港好多呢啲人。』我都覺得係呀，香港人拜金主義，乜都要𢱑銀至上。」<br> 羅敏莊表示劇中他們一家人經常為利益拗個沒完沒了，所以拍攝期間幾乎每日每場戲都要嗌交，家衰口不停，她說：「拍攝嗌交戲個口嗌唔停，一來好攰，二來個人心情都差啲。我自問拍嗌交戲好渣，好彩阿Ben（黃智賢）叻啲，好幾場戲佢都出嚟撐我，幫我一齊鬧人。」&#13;</p><p>拋開伴侶忘我演出</p><p>戲外各有親密伴侶的羅敏莊與黃智賢，一旦投入拍攝，他們都會把另一半暫時拋開，黃智賢說：「我一埋位就撇開私人感情，我哋個心只係諗住對方（羅敏莊），咁先投入個角色。」如何掌握演繹貪錢格？他說：「監製教我唔做自己就得啦，最緊要將利益放大啲，咁就好容易演好。」<br> 演完《緣》劇，羅敏莊與黃智賢異口同聲說要急急抽身，她說：「現實生活我唔係咁貪錢。」黃智賢則說：「喺我嘅價值觀，我會將家庭放喺首位，其次係事業同金錢。」<br> 採訪：比華利　攝影：仇志中</p><p>人物誌：貪錢老公𠱁過細路</p><p>黃智賢最初主持無綫兒童節目《閃電傳真機》，由於外形討好，後來獲邀拍多齣電視劇，其中他在無綫長篇劇《真情》中飾演善良單純的阿海，而廣為觀眾熟識，97年勇闖北極主持探險節目，大受好評。黃智賢曾轉投亞視拍攝電視劇包括《親子情未了》及《子是故人來》，05年重投無綫懷抱，繼續拍攝劇集。</p><p>人物誌：小器老婆樂壇過客</p><p>現年32歲的羅敏莊，曾就讀香港演藝學院戲劇學院，95年推出首張個人唱片，成名作有《挑戰者》及《心軟》等。96年加入香港電台任嘉賓主持，隨後轉為幕後。00年成為全職電台節目主持人，後加入無綫擔任節目主持，及後參演多齣電視劇包括《雲海玉弓緣》、《血薦軒轅》（圖）、《覆雨翻雲》及《天機算》等。</p></body></html>