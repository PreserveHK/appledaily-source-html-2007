<html><header><meta charset="utf-8"><title>情迷李多海李孝利<br>韓網友趕絕聖誕靚太</title></header><body><h1>情迷李多海李孝利<br>韓網友趕絕聖誕靚太</h1><p>今日係普天同慶嘅聖誕節，阿Deep見到有網友喺韓國empas討論區度上載咗好多張韓星聖誕look嘅相，雖然眾靚女李孝利等冇化身火辣聖誕女郎，但能夠畀大家感受到濃厚節日氣氛，都冇乜所謂啦。</p><p>靚仔聖誕老人</p><p>唔少網友覺得李多海嘅聖誕look最好睇，相信大家都希望好似佢咁，收聖誕禮物收到手軟。韓彩英同金泰希就勝在嬌俏可人，如果阿Deep嘅聖誕派對有佢哋出現，一定畢生難忘。不過有網友就叫韓佳人、韓彩英等有夫之婦滾開，認為佢哋嘅照片阻住網友睇其他靚女，唔通結咗婚就唔可以做聖誕女郎？<br> 除咗聖誕女郎外，討論區都有元斌、Daniel同東方神起Max昌珉等男星嘅聖誕look，如果聖誕老人好似佢哋咁大隻靚仔兼冇大肚腩，相信圍住聖誕老人攞禮物嘅唔會再係小朋友，而係一眾女fans！<br> 此外，女子組合Jewelry自從走咗兩名成員後，隊友朴貞兒同徐寅榮一直作個人發展，噚日唱片公司終於透過blog公開兩名新成員嘅廬山真面目，新Jewelry扮成性感聖誕女郎，喺下月中出碟前，先祝網友聖誕節快樂。<br> 版主：網盜王尊尼Deep<br> 本欄逢周一至五刊出<br> <br> 網址：<br>  http://news.empas.com/board/bbs/read.html?a=172603&amp;b=star <br>  http://town.cyworld.com/starempire </p></body></html>