<html><header><meta charset="utf-8"><title>熊黛林愛男人香</title></header><body><h1>熊黛林愛男人香</h1><p>南京姑娘熊黛林今個聖誕返家鄉過節，早前她先到中環Loeweshopping買禮物，在店內她揀選手袋、散銀包和太陽鏡等，又細心地為母親挑選保暖的皮手套及頸巾，她又對男士古龍水特別有興趣，細心試味，問她是否送給緋聞男友郭富城？她說：「我買畀自己嘅，因為我𠵱家開始慢慢收藏香水同太陽眼鏡，我最鍾意淡嘅味道，中性啲，男人用嘅古龍水我都會買。」熊黛林又說：「我買咗好多嘢，大約用咗10,000蚊買禮物畀屋企人，主要係衫同化妝品。」</p><p>最想禮物藏百寶</p><p>問過去有否難忘聖誕節？熊黛林謂沒有，至於最想收的聖誕禮物，她說：「我希望一個大禮物盒裏面，放晒我鍾意嘅衫、鞋同袋。」<br> 採訪：林妙萍<br> 攝影：林德雄</p></body></html>