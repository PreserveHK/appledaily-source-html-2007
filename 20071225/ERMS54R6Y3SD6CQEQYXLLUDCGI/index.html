<html><header><meta charset="utf-8"><title>對Mon有話兒：小池徹平演田村裕被醜化</title></header><body><h1>對Mon有話兒：小池徹平演田村裕被醜化</h1><p>近年日本有唔少諧星寫小說出書賣個滿堂紅，好似二人搞笑組合麒麟嘅成員田村裕，描寫自己讀書時窮苦生活嘅小說《Homeless中學生》，就喺當地大賣155萬本，成為今年最暢銷小說第2位。日本東寶電影公司宣佈開拍小說嘅電影版，喺明年6月上映。雖然電影暫時未定主角人選，但其貌不揚嘅田村裕開到聲，話想搵男星小池徹平扮自己嘅中學時代喎，網友就唔多滿意。<br> <br> U-：以田村嘅尊容，佢講笑咋？<br> <br> SARU：小池徹平？乜田村有咁靚仔咩？<br> <br> 貧乏臭：比起小池，二宮和也應該更適合。<br> <br> TOKU子：小池？（笑）冇可能。<br> <br> NATSU：小池個樣唔似窮人，而且太靚仔喇。<br> <br> 網址： http://ameblo.jp/uraurageinou/entry-10060142816.html </p></body></html>