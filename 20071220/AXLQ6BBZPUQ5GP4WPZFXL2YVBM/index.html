<html><header><meta charset="utf-8"><title>TVB選十大西劇冇聲勢<br>湯盈盈扮醜女奪獎當封后</title></header><body><h1>TVB選十大西劇冇聲勢<br>湯盈盈扮醜女奪獎當封后</h1><p>無綫昨日舉行《2007明珠台十大劇集選擇》頒獎典禮，得獎名單巨星如雲，可惜全部缺席領獎，結果由無綫安排旗下藝人互相頒獎兼領獎，令人感覺頗為兒戲。</p><p>無綫昨日於尖沙嘴香格里拉酒店舉行《2007明珠台十大劇集選擇》頒獎典禮，除頒發十大最受歡迎劇集外，威禾夫米拿（WentworthMiller）更憑劇集《逃》（PrisonBreak）中飾演施米高（MichaelScofield）的角色勇奪我最喜愛男角色，而AmericaFerrera則以蘇比緹（BettySuarez）的角色，為劇集《俏Betty》（UglyBetty）摘下我最喜愛的女角色獎項，不過一眾得獎人均缺席頒獎禮，獎項由無綫安排旗下藝員代領，令人感到頗為兒戲。</p><p>領獎交足戲</p><p>黃德斌及湯盈盈昨日分別上台代領我最喜愛的男、女角色獎項，湯盈盈其後憑《俏Betty》奪我最喜愛明珠大使，雖然頒獎禮欠缺代表性，不過二人交足戲在台上大談得獎感受，過足視帝、視后癮，非常搞笑。<br> 湯盈盈表示事前並不知道有獎攞，她說：「我以為只係代領獎，點知重有獎攞，我發覺扮醜女都幾旺我，尤其係喺啲牙上面加裝嘅嘢就更旺，我細個時好彩媽咪要我去箍牙，嗰時讀書好勤力，因為冇男仔約，箍牙又痛，冇人約個心都好痛，今次竟然仲有對情侶錶做獎品，不過我𠵱家冇男朋友，惟有自己戴埋。」</p><p>撞車冇報警</p><p>此外，陸詩韻透露日前座駕被撞，她說：「上年都差唔多係呢個時候撞車，今次畀人撞爛塊倒後鏡，對方賠嘅錢其實唔夠整，不過又驚報警要花好多時間落口供。」<br> 採訪、攝影：卓美娟</p><p>十大最受歡迎劇集</p><p>第一位：逃（PrisonBreak）<br> 第二位：Heroes<br> 第三位：仁心仁術（ER）<br> 第四位：14歲媽媽（Motherat14）<br> 第五位：狙魔人（Supernatural）<br> 第六位：俏Betty（UglyBetty）<br> 第七位：醫神（House）<br> 第八位：24<br> 第九位：靚太唔易做（DesperateHousewives）<br> 第十位：神探阿蒙（Monk）<br> <br> 我最喜愛的男角色：施米高MichaelScofield《逃》<br> 我最喜愛的女角色：蘇比緹BettySuarez《俏Betty》<br> 我最喜愛明珠大使：湯盈盈《俏Betty》<br> <br> 資料提供：無綫明珠台</p></body></html>