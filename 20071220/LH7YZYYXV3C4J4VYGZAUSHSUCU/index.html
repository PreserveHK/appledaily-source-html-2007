<html><header><meta charset="utf-8"><title>郭秀雲陪大鳥勁Rock聖誕歌</title></header><body><h1>郭秀雲陪大鳥勁Rock聖誕歌</h1><p>郭秀雲最近自資推出唱片《ABrighterChristmas》，為健康快車眼科醫療服務籌款。為了催谷大碟，郭秀雲帶着家庭成員大鸚鵡Goffy接受訪問，原來她灌碟時已全家總動員，除band友老公龐傑和乖仔Andrew外，連契仔側田也被徵召上陣。</p><p>郭秀雲最近推出處女大碟《ABrighterChristmas》，為健康快車眼科醫療服務籌款，每張售100元，暫定推出15,000張。全碟收錄12首聖誕歌，郭秀雲更大打人情牌，邀請好友名人齊齊獻聲，包括林子祥、契仔側田、泰廸羅賓、曾志偉、區瑞強及眼科醫生謝偉業等，就連已退隱的band友老公龐傑和乖仔Andrew也被徵召上陣。</p><p>志偉歌聲笑爆肚</p><p>愛唱歌的郭秀雲，有個唱歌劇的爸爸，但出碟夢一直未了。今次與兩位女性友人合資打本，既可做善事又可一償心願。聖誕歌年年有，不過郭秀雲這張大碟甚有新意，因為曲風和樂器全給改頭換面，又jazz又pop又rock，她說：「我最鍾意第一首《Jinglebell》，有十幾把聲逐個輪住唱，Andrew都有唱，啲人一聽到志偉把聲就笑到收唔到聲！」<br> Andrew繼承了外祖父的音樂天份，精於各種樂器，故郭秀雲抓住他獻聲，可惜Andrew只能錄了幾句便匆匆返回英國繼續學業。兒子出力，老公龐傑則負責監製及出動各類型結他演奏，更大呼過癮。</p><p>養鸚鵡添家庭樂</p><p>郭秀雲帶出來做訪問的鸚鵡11歲名叫Goffy，她說：「Goffy係當年我買畀囝囝嘅六歲生日禮物，買佢番嚟時唔係BB，佢嘅性格好乖，好容易就同囝囝相處得好好。」郭秀雲說：「坊間好多人成日以為寵物買咗畀仔女，就唔關自己事，其實佢哋已經係家庭成員，養寵物要好有愛心。」郭秀雲表示平時飼養Goffy很簡單，主要吃雀粟。<br> 採訪、攝影：吳佩思<br> 場地：EX:BEAUTE<br> 髮型、化妝：MilkshakeProductions</p></body></html>