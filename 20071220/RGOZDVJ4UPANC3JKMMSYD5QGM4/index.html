<html><header><meta charset="utf-8"><title>薑餅人雪咗仲靚　掛佢成個月</title></header><body><h1>薑餅人雪咗仲靚　掛佢成個月</h1><p>仲有5日，聖誕節進入倒數階段，逼到埋嚟仲未揀齊禮物？唔怕，今日請來烹飪導師Denice教大家做幾款別致的小禮物，唔單止食得飲得睇得，仲可以擺成個月過埋新年，最重要係加咗N份心思和誠意親手做，送畀Honey實勁冧！<br><br>記者：趙珮倩　<br>攝影：陳盛臣<br>示範：6SensesCookingStudio<br>創辦人兼導師DeniceWai<br>（28389905http://www.s6nses.com）<br>容器提供：PanHandler（25231672）</p><p>6Senses烹飪室的創辦人兼導師Denice自小已熱愛煮食，經常跟任職廚師的爸爸偷師，並曾嘗遍各國風味美食，將之融入本身的烹調風格，由中菜到意大利菜，由餐前冷盤到飯後甜品都是她的拿手菜。</p><p>薑餅曲奇</p><p>1hr30min<br> 份量：4至8件<br> <br> 聖誕節最受歡迎的食物之一，食得之餘，更可作裝飾掛在聖誕樹上，外形勁Cute，最啱送畀小朋友。&#13;</p><p>材料</p><p>牛油/黃糖/黑糖膠各1/2杯、蛋1隻、麵粉3杯、薑粉1茶匙、梳打粉/鹽/丁香/肉桂粉各1/2茶匙
</p><p>做法</p><p>1.牛油與糖打至滑身，加蛋拌勻。<br> <br> 2.加入餘下的材料打勻。<br> <br> 3.將麵糰分四份，用保鮮紙包起，放入雪櫃約1小時或至硬身。<br> <br> 4.取出麵糰搓成1/2吋厚，用模裁成喜歡的形狀，放入已預熱焗爐，以190℃焗15至20分鐘即成。</p><p>貼士</p><p>麵糰一定要雪得夠硬才容易搓薄及壓出形狀。</p><p>亁花茶
</p><p>0hr03min<br> 份量：15杯<br> <br> 吃完聖誕大餐飽飽滯滯，冲杯加入了橙皮的玫瑰花茶，帶有陣陣清新芳香，即時幫助Refresh腸胃，一於送畀鍾意飲茶的爹哋媽咪。&#13;</p><p>材料</p><p>橙1個、黑茶葉1/2杯、玫瑰花瓣1/4杯
</p><p>做法</p><p>1.用刀將橙去皮，放在亁爽地方約24小時吹亁。<br> <br> 2.將橙皮切成1/4吋塊，加入黑茶葉、玫瑰花瓣拌勻，倒入樽內。<br> <br> 3.飲用時以1茶匙的份量注入1杯滾水即可。<br> </p><p>貼士</p><p>橙皮一定要吹亁透，避免濕氣滲入茶葉而發霉。</p><p>紅越橘開心果曲奇</p><p>0hr45min<br> 份量：12件<br> <br> 屋企冇焗爐唔緊要，可將材料逐層放入樽內作禮物送畀朋友，等佢哋感受吓自製曲奇嘅樂趣。&#13;</p><p>材料</p><p>麵粉/發粉各11/4杯、糖11/2湯匙、梳打粉/鹽各1/4茶匙、紅越橘亁/無殼開心果各1/2杯、雞蛋1隻
</p><p>做法</p><p>1.麵粉、糖、發粉、梳打粉及鹽拌勻，混入紅越橘亁及無殼開心果。<br> 2.雞蛋拂勻，倒入（1）拌勻，搓成棒條狀，放入已預熱焗爐以180℃焗25至30分鐘後取出。<br> 3.攤凉後切片，再放回焗爐焗10至15分鐘至黃金色即成。&#13;</p><p>貼士</p><p>可加入任何亁果代替紅越橘亁和無殼開心果。</p><p>朱古力亁果塊<br></p><p>0hr35min<br> 份量：6至8塊<br> <br> 將黑白朱古力二合為一，加入了紅越橘亁和提子亁後豐富口感，味道亦不會過甜，Honey實鍾意。<br> </p><p>材料</p><p>白朱古力/黑朱古力各4安士、紅越橘亁/提子亁各4湯匙</p><p>做法</p><p>1.先將白/黑朱古力分別以微溫煮溶。<br> <br> 2.將黑朱古力倒在牛油紙上掃平，再將白朱古力倒上面。<br> <br> 3.用刀隨意畫成圖紋，灑上亁果，放入雪櫃雪至硬身，切成塊即成。&#13;</p><p>貼士</p><p>溶朱古力的器皿不可沾有水份，否則會與朱古力漿排斥。</p><p>泰式香茅醋
</p><p>0hr05min<br> 份量：1支<br> <br> 自製香醋，有錢都買唔到，送畀班朋友開派對時撈蔬菜沙律一流！</p><p>材料</p><p>香茅2支、泰式紅辣椒1隻、芫荽籽2湯匙、米醋6杯<br> <br> 裝飾用：香茅1支、泰式紅辣椒1支、芫荽籽少許</p><p>做法</p><p>1.香茅拍鬆切碎，紅辣椒切開一半，芫荽籽壓碎備用。<br> <br> 2.將米醋煮滾，加入香茅、紅辣椒及芫荽籽煮3分鐘。<br> <br> 3.以隔篩隔出醋，倒入玻璃容器，加入裝飾用的材料後封樽，放在陰凉地方可保存6個月以上。&#13;</p><p>貼士</p><p>玻璃容器要先用滾水烚15分鐘徹底消毒，否則存放的醋會容易變質。</p></body></html>