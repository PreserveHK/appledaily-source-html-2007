<html><header><meta charset="utf-8"><title>全日心水大戰：爭3分vs穩出線　AZ「愛」吼「細」 - 阿呢斯奧</title></header><body><h1>全日心水大戰：爭3分vs穩出線　AZ「愛」吼「細」 - 阿呢斯奧</h1><p>周四歐協盃A組，荷甲球會阿爾克馬爾(AZ)只需3分便告晉級，主場迎擊下仗聯賽作客曼聯的愛華頓，料後者以「練兵」心態出席畀面派對，入球「細」兼主W甚筍。（球賽編號：星期四6；香港時間明日3:45am開賽）　阿呢斯奧</p><p>由於身處A組的俄羅斯勁旅辛尼特4戰僅得5分，4分在手的阿爾克馬爾只要贏波，便肯定晉身32強。自季初起，傷兵潮始終纏繞軍營，中場施奧馬、舒赫斯、守衞艾古斯甸、盧連克等仍未傷癒，惟對上9場2負的戰績就顯示了這負面因素漸獲「消化」，而3名攻擊「大腦」廸美廸斯奧、廸比利和阿里近期腳風亦順，球隊或已習慣了該批缺陣的球員，惟在兩名把關人同時倦勤下，後備門將禾達文繼續把守大門。</p><p>阿爾克馬爾養精蓄銳</p><p>部份上一輪荷甲聯因天氣關係被迫取消，其中包括阿爾克馬爾對飛燕諾，以致前者變相額外獲得約兩周的休息，球員養精蓄銳後，現時正值「餓波期」，心中那團「火」可謂一觸即發。此外，教練雲高爾自11月扭傷足踝後，日前正式「復操」鞭策眾將，所謂「嚴師出高徒」，今仗球隊更無任何失利藉口。</p><p>愛華頓或出小將應戰</p><p>那邊廂，愛華頓走勢固然勇不可當，近12場保持不敗，你信那4倍客W嗎？賭波實事求是，領隊莫耶斯眼見分組賽3戰全勝，已穩得出線權，下周日又要聯賽作客曼聯，今仗去盡理由何在？筆者預計球隊正選陣容將大變，除巴尼斯、史杜比斯和奧士文等必然因傷缺席外，小將安尼捷比、祖基域斯或會夥拍安祖莊臣攻堅，麥法頓、加維臣很可能率先搏殺。<br> 「拖肥糖」近7場作客僅1次開「大」，阿軍今季主場只敗於阿積士、海倫芬腳下，具質素保證；主隊又以行軍快速見稱，一眾「拖肥糖」後備分分鐘同你「鬥慢」，避開其殺食板斧，攻勢流暢度定必受阻，入球「細」值得跟進，另主隊爭勝心旺盛，主W可捧。</p><p>貼士</p><p>星期四6<br> 阿爾克馬爾vs愛華頓<br> 半全場：主/主<br> 1:0</p></body></html>