<html><header><meta charset="utf-8"><title>年尾終極騎呢三部曲：暗號</title></header><body><h1>年尾終極騎呢三部曲：暗號</h1><p>年尾吹怪風，市面上突然出現大批神秘莫測，出位騎呢的劇場作品，連宣傳都睇到你一塌糊塗，咁至係高招！<br><br>記者：馮敏兒</p><p>朱凌凌　脫清光你博乜？</p><p>表表者是新進騎呢樂隊「朱凌凌」變形的《博到單車變摩托＠真的散band了》，玩到連衫都脫個清光，曾被阻止於地鐵站刊登廣告，5個男人亦語無倫次：「這裏無人博懵、博大霧、搏殺、搏愛、搏命，只有人赤膊上陣；博到單車變摩托！」無可奈何都要回應一句：「你講嘢呀？你博乜？」難道這才是真名?!<br> <br> 日期：08年1月3-6日（7:30pm）<br> 1月5、6日（2:30pm）<br> 地點：香港文化中心劇場<br> 查詢：35999755&#13;</p><p>三角關係　歷年埋單慶典瘋人院</p><p>你以為朱凌凌騎呢，三角關係的《快樂無罪ShallWeHa6──向起點出發OnYourMarkSix》就比你更刁鑽，神神化化玩俗艷得寸進尺，但卻十足小圈子活動，原來自02年第一齣《快樂無罪》開始後就年年如是，在年尾總結時製造近30場小圈子撲飛盛事，今年3個麻甩佬又做又唱又扮女人，揚言要用吊臂及起重機，把劇場建造成無敵海景屏障式地產項目。一派瘋言瘋語。<br> <br> 日期：07年12月21日-08年1月13日（8:00pm）<br> 地點：香港藝術中心麥高利小劇場<br> 查詢：25744968&#13;</p><p>艾粒　一雙肉人就是一切</p><p>上述兩劇的宣傳雖然唔知講乜，還有千言萬語，比較起騎呢鼻祖ILoveYouBoyz，少爺占和Donald兩個偶像DJ的新作《鬆啲！衣池瀨》，連一句說話都唔講，只雙雙來個文革式跳水Look，就加場再加場，仍然爆到七彩。講啲乜沒有人真正清楚，包括兩位少爺自己，一切盡在不言中。這個年頭的劇場十足社團活動，漫天暗號，你又係邊個組織㗎？<br> <br> 日期：07年12月21-25日（8:00pm）<br> 地點：香港理工大學賽馬會綜藝館<br> 查詢：31203404</p></body></html>