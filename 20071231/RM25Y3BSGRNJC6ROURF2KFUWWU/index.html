<html><header><meta charset="utf-8"><title>《天魔特攻》再救地球<br>Hellboy狂揪核突怪</title></header><body><h1>《天魔特攻》再救地球<br>Hellboy狂揪核突怪</h1><p>超級英雄片明年陸續有來，除咗《蝙蝠俠──黑夜之神》（TheDarkKnight）同《IronMan》兩齣勁作外，《天魔特攻》續集《HellboyII：TheGoldenArmy》都定必受關注，網上嘅預告片就睇到無論特技同大場面，今集都比前作更加密集同認真。</p><p>製作費加碼</p><p>今集講一個名叫「黃金軍團」嘅怪物組織陰謀破壞地球，於是天魔特攻Hellboy同佢班拍檔再次出動對付壞人，從預告所見今集怪物特技勁好多，例如有身體好似石頭咁嘅巨人，又有成座樓咁高嘅八爪魚巨型生物，仲有一隻好恐怖，成身一粒粒個口有利齒嘅怪獸，極盡天馬行空。<br> 雖然《天魔特攻》上集唔算收得，但墨西哥導演吉拿域戴拖路（GuillermodelToro）上年拍咗《魔間迷宮》（Pan'sLabyrinth）後聲價十倍，電影公司唔單止畀佢立即開拍《HellboyII：TheGoldenArmy》，製作費更加碼。吉拿域為咗拍呢齣戲，更推咗韋史密夫（WillSmith）最近齣《魔間傳奇》（IAmLegend）唔拍，可見今集佢落足心機，片中有啲怪獸都好有《魔間迷宮》嘅影子㖭！<br> 預告片網址：<br>  http://www.youtube.com/watch?v=5NfIT6CFQXg <br> 版主：網盜王尊尼Deep<br> 本欄逢周一至五刊出</p></body></html>