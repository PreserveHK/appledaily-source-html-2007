<html><header><meta charset="utf-8"><title>澳洲拍廣告享受陽光海灘<br>樂基兒、DanielH.泛舟傳情</title></header><body><h1>澳洲拍廣告享受陽光海灘<br>樂基兒、DanielH.泛舟傳情</h1><p>樂基兒上月在港工作量大減，原來她成為韓國電訊網絡廣告女郎，並與韓國型男DanielH.到澳洲拍攝新廣告。廣告中，樂基兒化身電影《情人》（TheLover）的飄逸女郎，與DanielH.邂逅，不過她揚言與對方絕不過電。</p><p>樂基兒成為韓國電訊網絡TUTELECOM新廣告女郎，她上月先在首爾拍攝平面硬照，之後飛到澳洲六天拍攝電視廣告。樂基兒在廣告中與韓國型男DanielHenney合作，分作幾輯的電視廣告，講述兩人的戀愛故事，由二人揸車相遇，發現對方用同一部手機作邂逅開始，之後第一次約會等。</p><p>讚海灘勁靚</p><p>昨日樂基兒在電話中說：「第一次去澳洲，覺得好好玩，好耐冇拍過有主題嘅廣告。有一幕喺湖度拍，我着咗一條裙，俾風吹吹吓，感覺好似《TheLover》咁，好cute，好得意。」<br> 首次去澳洲的樂基兒，看到當地的陽光海灘，開心不已，更乘機游水玩樂，她說：「其實我哋時間好緊，一落機就去location化妝，之後拍咗全日。第二朝瞓醒又開工，後來難得有一個下午得閒，我衝咗去BondiBeach，個海灘真係瘋狂咁靚，我爭取時間曬太陽、游水，好開心。」</p><p>同期多話題</p><p>DanielH.曾與MaggieQ拍拖，在韓國以靚仔見稱，問樂基兒有否被電親時，她笑着說：「冇呀，我哋識咗好耐，我哋係samegeneration，我同Ana、Lisa、Daniel幾個係同期一齊入行，同埋大家喺美國長大，所以好多嘢傾。」<br> 採訪：DebbieLum</p></body></html>