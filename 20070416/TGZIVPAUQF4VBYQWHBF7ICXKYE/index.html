<html><header><meta charset="utf-8"><title>中環在線：建行表現差張建國淡定 - 李華華</title></header><body><h1>中環在線：建行表現差張建國淡定 - 李華華</h1><p>曾被光華新聞中心主任江素惠，形容為「豪邁北方漢子」的建設銀行行長張建國，經常予人談笑用兵、大局在握嘅「壓場」氣魄。噚日佢出席業績發布會時，被內地記者問到，其成本對收入比率僅降至43.97%，表現不及工商銀行嘅36.3%。</p><p>郭樹清不遑多讓</p><p>張行長不慌不忙回應，話要比較就要「使用同一種語言」，佢哋公布嘅百分之四十幾比率，乃按國際會計準則發布，如果用番國內會計準則，咁建行嘅水平就一定喺四十樓下。言下之意，未知是否暗示工行嘅比率，係按內地會計準則公布。<br> 張建國之後又不忙幽默一番，話咁樣回答好似唔夠「謙虛」，之不過佢舊年8月加入建行後，真係發現呢間銀行嘅客戶基礎同埋競爭力，絕對唔嘢少。董事長郭樹清嘅幽默同自信，亦不遑多讓，佢話建行嘅業績，實在「很難說不滿意」。<br> LiWaWa@AppleDaily.com</p></body></html>