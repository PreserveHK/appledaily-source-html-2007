<html><header><meta charset="utf-8"><title>蘇said：「葱sir」算命叻唔知俾人打 - 阿蘇</title></header><body><h1>蘇said：「葱sir」算命叻唔知俾人打 - 阿蘇</h1><p>名人明星去蒲，好多時飲大兩杯就會出事，女星易俾人抽水，男嘅唔係醉酒揸車，就係醉酒打架。好似風水界嘅「葱sir」咁，人囂又脾氣硬，都試過幾次同人喺夜場嘈交。<br> 「葱sir」早輪喺中環蒲場sugar玩，唔知為乜同一個麻甩仔鬧交，講口就梗係唔夠「葱sir」鬥，但人哋幾個人一齊，好快就由講口變成講手，兩三下功夫，「葱sir」就俾人推出門口。本來夜場嘈交都冇乜事，但最慘「葱sir」嘜頭太易認，對方臨走仲大大聲寸佢話：「你咁叻算命，有冇算到今日俾人打呀？」認真么心么肺！<br> 撰文：阿蘇<br> 本欄逢周一至六刊出</p></body></html>