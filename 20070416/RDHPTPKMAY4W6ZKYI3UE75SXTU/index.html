<html><header><meta charset="utf-8"><title>三星U600　薄過一毫<br>強玩320萬鏡頭</title></header><body><h1>三星U600　薄過一毫<br>強玩320萬鏡頭</h1><p>手機玩偷薄，淨係唔同牌子、唔同型號，已經多到數唔完！但講到印象最深刻，一定係韓國SAMSUNG；因為佢早前推出一系列以UltraSlim為題嘅直身、滑蓋及摺機，當時最薄嘅X828只有6.9mm，放落褲袋都驚拗斷嗰隻！<br>最近SAMSUNG再公布推出第二代UltraSlim，當中嘅U600最近以水貨之名率先登場！厚度只有10.6mm，仲薄過一毫子，雖然未追上X828，但講到功能提升，確實勁好幾倍。</p><p>爽！自動對焦好快</p><p>玩薄身機淨係為咗靚？你估以前咩！今時今日UltraSlim就要證明畀大家睇，手機除咗薄，分唇仲可以好把炮！<br> 鏡頭裝喺背脊，平時唔用有機身保護，到用嗰陣要推出嚟先玩，聽落冇乜特別啫，但原來像素高達320萬，仲有自動對焦，反應都算幾快，薄機當中有咁勁嘅影相功能，絕對少見。<br> 至於唔熟悉SAMSUNG機嘅話，見到U600可能唔知佢係新Product，冇法啦！Design仍然係好千篇一律嗰種，傳統推蓋款式，欠缺突破；反而值得一提嘅係，所有Keypad已採用熱感應操作，總算保留些少新鮮感。至於售價啱啱過$3,000，相比同級320萬像素手機嚟講，都算好合理喇！</p><p>Profile：</p><p>GSM四頻、EDGE、320萬像素相機、自動對焦、microSD記憶卡</p><p>T-OneMobile（26289090）</p></body></html>