<html><header><meta charset="utf-8"><title>蘋果開咧：史高斯啱位入貨 - 戰鬥員A</title></header><body><h1>蘋果開咧：史高斯啱位入貨 - 戰鬥員A</h1><p>上周算是失利，皆因兩場足總盃重賽令到部份球員留力，好似熱刺的貝碧托夫、車路士的林柏特及杜奧巴都踢唔足60分鐘，揀了基斯坦奴朗拿度（C朗）的玩家當然開心到痺，助攻「帽子戲法」，得分不少。<br> 不過，下周又到歐聯戰火重燃，而剛過去的周中才完成歐國盃外圍賽，曼聯、車路士同利物浦會唔會讓部份主力球員休息？揀人時真係又再三考慮。因為林柏特手傷未必出場，而C朗幫葡萄牙踢完「太公波」後，費格遜要收起佢待下周歐聯出擊絕對唔出奇，所以《蘋果隊》就決定揀史高斯。<br> 史高斯已經冇份踢國家隊賽事，而且剛剛坐完「波監」，今仗點會唔輪到佢上陣？休戰一段時間，整裝待發，不論正選位置的穩陣度同狀態，都比其他剛踢完國際賽「太公波」的球員強，最少都會踢60分鐘，唔使估佢出唔出場。<br> 至於重頭大戰利物浦主場鬥阿仙奴，兩隊曾經於足總盃及聯賽盃碰碩，其中聯賽盃阿仙奴作客勝6比3，巴西中場巴廸斯達就射入4球，不要因為他的總得分只得37分而卻步。<br> 前鋒可取保頓的安歷卡，這位法國鋒將上周歐國外亦有1個入球，今周需吸納之列。<br> 文：戰鬥員A</p><p>FANTASY賽程</p><p>利物浦vs阿仙奴<br> 保頓vs錫菲聯<br> 韋斯咸vs米杜士堡<br> 紐卡素vs曼城<br> 查爾頓vs韋根<br> 富咸vs樸茨茅夫<br> 曼聯vs布力般流浪<br> 屈福特vs車路士<br> 熱刺vs雷丁<br> 阿士東維拉vs愛華頓<br> <br> Applesport聯賽前5排名<br> <br> 隊名：KU<br> 總分：1727分<br> <br> 隊名：河豚<br> 總分：1701分<br> <br> 隊名：antony<br> 總分：1696分<br> <br> 隊名：SuperKen<br> 總分：1691分<br> <br> 隊名：CSLUnitedFC<br> 總分：1682分</p><p>英超虛擬領隊<br>遊戲網址</p><p>英超官方網：fantasy.premierleague.com	Applesport聯賽登入方法<br> 聯賽名稱：Applesport<br> 聯賽密碼：260874-46108<br> 登入程序：先登入遊戲（Register）組成隊伍，然後選取欄目league，於私人聯賽（PrivateLeague）一欄輸入以上密碼即可。請注意，球隊名稱及討論區內容不得涉及不雅、粗俗及攻擊他人的字眼，否則玩者有可能會被剔除於聯賽。<br> 第31周截止時間：香港時間周六6:30pm</p></body></html>