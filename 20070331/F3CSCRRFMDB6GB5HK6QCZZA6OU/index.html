<html><header><meta charset="utf-8"><title>無惠呢喃：唔怕紅黑兵，去「馬」 - 阿呢斯奧</title></header><body><h1>無惠呢喃：唔怕紅黑兵，去「馬」 - 阿呢斯奧</h1><p>理智與感性，閣下賭波會走乜路線呢？今晚羅馬鬥AC米蘭，派路喺本人至愛之一，但講到球隊始終屬意羅馬，出於個人偏見，強捧羅馬上盤！<br> 呢場激戰齋睇靚仔都頂足癮啦，戰「狼」嘅托廸、麥薩斯、韋希姆臣一干人等型英帥靚正；紅黑嗰邊又有基拿甸奴、卡卡、奧度之輩，包羅萬有，靚仔靚佬同在！仲有另類口味嘅廸羅斯，同走cute路線嘅朗拿度，一眾「型」男喺球場上「貓行」，你話點可以錯過呢？發完噏風，查實係想大家喺唔同空間支持同一場波啫！</p><p>讓球：羅馬（上盤）<br> 心得：阿呢一言，快「馬」一鞭<br> <br> 阿呢斯奧<br> 同細哨同月同日生，惟彼腳不同此腳；愛恨分明，靠是但噏搵兩餐。</p></body></html>