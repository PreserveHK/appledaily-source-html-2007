<html><header><meta charset="utf-8"><title>牽一發：護級緊要　救救尼斯 - 牽牛</title></header><body><h1>牽一發：護級緊要　救救尼斯 - 牽牛</h1><p>今日繼續支持護級球隊，法甲老牌球隊尼斯，季初一直長居榜尾，不過歇冬之後，法甲各隊好似進行「救救尼斯」行動咁；特別係球隊作客尼斯，1月至今5場，尼斯有4場攞到分，對手包括里爾同波爾多，認真唔嘢少。<br> 尼斯今仗主場對近5場不敗嘅摩納哥，要讓到平/半，盤口認真辣。好彩經過國際賽，尼斯一眾老嘢，好似拉斯蘭廸斯、艾卓亞芬尼等有得休息。摩納哥處於12位，高不成低不就，而且摩納哥對弱隊都有「放分癮」，今次一於博摩納哥放水，捧尼斯波盤齊贏。<br> 讓球：尼斯（上盤）<br> 心得：摩納哥作客，預咗畀3分尼斯<br> 牽牛<br> 精通各種賭法，發覺賭「讓球」先係王道，每日一棍希望有得發。</p></body></html>