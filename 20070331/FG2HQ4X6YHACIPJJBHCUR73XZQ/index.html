<html><header><meta charset="utf-8"><title>為偶像買Nikeuptempo</title></header><body><h1>為偶像買Nikeuptempo</h1><p>睇NBA，我最鍾意就係鳳凰城太陽隊後衞嘅拿殊（SteveNash），佢唔係高大，但好識掌握比賽節奏，好快就組織到進攻，令場波好有娛樂性。我細個生得好矮，所以鍾意打籃球。仲記得14、15歲入到新西蘭著名嘅Under16球隊，開心到不得了，但我第一場比賽勁怯場，中場偷咗個波走籃，見後面有人追上嚟Block我，緊張到走籃都AirBall！𠵱家，我着住對籃球鞋就好似拿殊上身咁，都不知贏遍幾多街場3On3。<br><br>記者：劉昱蘭　<br>攝影：譚盈傑</p><p>邊度買︰旺角<br>幾多錢︰$6XX</p><p>就算唔係因為偶像，對鞋本身已經好吸引，橙、白、灰三色夾得好好睇。我唔係Nike迷，但因為拿殊，我會開始留意呢個Uptempo系列，因為佢鞋身輕重適中，打波講速度一定要輕，但佢又唔會輕到唔夠承托力，而且佢個鞋頭位唔會太平，方便起動爆炸力會強啲，幾啱我打ShootingGuard呢個位。<br> <br> </p><p>邊度買︰尖沙嘴LCX<br>幾多錢︰約$300-$400&#13;</p><p>主持節目成日要着鮮色衫，但其實我鍾意沉色，加埋件如果有SimplePattern或者Logo嘅話，我一定會望多兩眼。呢件Tee個黑白Print好特別有懷舊Feel，有個唔係特別靚嘅女仔仲要扮太空人，兩樣唔係咁夾嘅嘢，帶出Everyonehasadream嘅主題。
</p><p>邊度買︰斯里蘭卡<br>幾多錢︰約$150&#13;</p><p>未做主持前，我唔睇旅遊書㗎，但做咗呢行後，真係識得點樣講生活，我仲開始鍾意睇教人點樣Enjoy旅遊嘅書，就好似呢本《TheLonelyPlanet》嘅書，啲旅遊方法好搞笑，例如話流浪狗係最熟路嘅地頭蟲，建議大家跟住隻狗行一日。又有個擲骰仔方法可行啲又幾浪漫，如果擲到12，全日就要做啲同12有關嘅嘢，如搵某街嘅12號舖、搭有1、2號車牌車、識12個人……
</p></body></html>