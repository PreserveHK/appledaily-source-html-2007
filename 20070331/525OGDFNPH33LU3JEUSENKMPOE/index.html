<html><header><meta charset="utf-8"><title>NeighborhoodZooYorkTee<br>$180勁淪陷</title></header><body><h1>NeighborhoodZooYorkTee<br>$180勁淪陷</h1><p>講到買tee，除咗本地潮牌外，我一定揀日本或美國，事關款型料靚。不過，進口品牌往往都要五、六百一件，買得一、兩件又要收手。潮倉FreeMarket最近搞潮tee大割價，包括日牌Neighborhood、TheWonderful！designworks、OriginalFake，和美國街牌ZooYork、Rebirth等，通通減到最低一八折。無論你愛日牌或美版，上到去肯定會淪陷！<br><br>記者：葉雪芯　<br>攝影：楊錦文、周旭文　<br>Model：Hoffman</p><p>JAPAN<br>日本潮牌王者</p><p>當紮嘅裏原宿潮牌一定係Neighborhood，hit嘅程度近乎爆燈，又有藝人余文樂、陳冠希等潮撐。所以，想執平貨就要睇準時機，趁𠵱家有舖頭把品牌嘅jacket減到一八折，tee減到三六折。如果唔啱心水，仲有double-park長期熱賣嘅TheWonderful！Designworks（簡稱WDW），減到四折！
</p><p>AMERICA<br>美國街頭紅牌</p><p>鍾意板仔嘢嘅朋友，ZooYork都算不二之選。70年代尾由紐約著名graffiti作者MarkEdmunds創立至今，一直帶領美國潮流，圖案多以NewYorkCity景色或塗鴉為主；仲有Rebirth，𠵱家減到最低四二折，必買！</p><p>Converse六折多起</p><p>Converse幾時都咁受潮人歡迎，因為佢經常出新款。𠵱家無論新款、當炒嘅全部減到最低六三折，無理由唔買啩！</p><p>開倉資料</p><p>FreeMarket（68464397）<br> 地址：九龍荔枝角青山道481號護衞中心3字樓06室<br> 付款方法：只收現金</p></body></html>