<html><header><meta charset="utf-8"><title>Hotcha內訌？Crystal下唇凸人緣好</title></header><body><h1>Hotcha內訌？Crystal下唇凸人緣好</h1><p>Hotcha呢隊新女子組合，啱啱推出首張唱片，已經謠傳內訌不和爭上位；咁又唔出奇嘅，三個青春美少女，各有Fans，就算佢哋自己和睦相處，外間點都有嘢講嘅，不如今日就幫佢哋三個睇吓相，測吓佢哋嘅事業愛情係點㗎啦！<br><br>資料提供：楊子東師傅<br>（http://yeungtsztung.com）&#13;</p><p>Crystal　下巴短縮做嘢急</p><p>張紋嘉Crystal係心急人，有時唔理好醜只求快趣搞掂。雖然人緣不俗，但有時妒忌心較強，做佢男朋友要格外留神。<br> <br> 1.額形飽滿少年運順<br> Crystal額形飽滿，記憶力強。驛馬開闊有利遠遊出國，但不利早婚。<br> <br> 2.眉長有勢敦厚有禮<br> 佢眉毛較長，顯示其人耿直，對朋友熱心。<br> <br> 3.眼白瞳黑精神穩定<br> 眼白瞳黑，處事公正，容易得人支持和肯定，卧蠶飽滿人緣不俗。<br> <br> 4.鼻頭下垂最有主見<br> 鼻頭下垂有主見。作風幽默，易與人溝通，間中有嫉妒心，卻不易表露出來。<br> <br> 5.下唇凸出個性剛強<br> 下唇凸出，獨立自主，不利合群，導致陷於追求個人利益。感情生活容易疑神疑鬼。<br> <br> 6.下巴短縮行事急促<br> 下巴短小緊縮，行事比較急促，容易因一時之氣而敗了大事。</p><p>Regen　眼形帶笑旺桃花</p><p>張惠雅Regen即使唔笑，對眼都識笑，故桃花旺盛。不過，佢其實嫻靜旺夫，娶到佢好有福。<br> <br> 1.額形平整少年乖巧<br> 平額主生性保守，主見一般。<br> <br> 2.眉清見底心思精明<br> 眉毛柔順，凡事有商量。眉尾微彎，容易討人喜愛。<br> <br> 3.眼形帶笑易惹桃花<br> 眼睛黑白分明而略帶滋潤，有溫柔嫻靜神采，桃花運旺盛。<br> <br> 4.鼻翼豐厚包容力強<br> 鼻頭圓潤有人情味，對事情有獨特見解，財運分配能力強。<br> <br> 5.嘴角上彎好運眷顧<br> 嘴形厚薄適中，嘴角微微上彎，樂觀積極，好運隨時眷顧，可稱豪門貴婦之嘴相。<br> <br> 6.下巴有力意志堅毅<br> 下巴朝拱有勢，性格堅毅不屈，自信心強。</p><p>Winkie　鼻孔細小識慳儉</p><p>黎美言Winkie係浪漫又理智型，善良順得人，做朋友真係唔錯，不過感情比較慢熱，想追佢就要有耐性啦！<br> <br> 1.額形橢圓個性溫文<br> 橢圓額的Winkie心胸開朗，對朋友要求會盡力滿足。<br> <br> 2.眉如新月舉止優雅<br> 新月眉的人，脾氣溫和，心地善良，會體貼人，貴人運順。<br> <br> 3.眼角上揚頭腦靈活<br> 佢眼頭垂而眼尾上揚，神態自若，處事精明，學習心態旺盛，領悟力強。<br> <br> 4.鼻孔細小知慳識儉<br> 鼻形較長，鼻孔小，其人處事周全，懂慳儉。<br> <br> 5.上唇薄情感理智<br> 上唇較薄，感情屬慢熱型；下唇比例適當，事業方面，能安守本份。<br> <br> 6.下巴尖長喜浪漫<br> 下巴尖長，為人喜歡浪漫，與她其他部份的特徵產生明顯矛盾。</p></body></html>