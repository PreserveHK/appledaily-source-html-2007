<html><header><meta charset="utf-8"><title>炸雪糕　越硬越Cool</title></header><body><h1>炸雪糕　越硬越Cool</h1><p>香港人鍾意食甜品，明明飽到上心口都硬要話自己有個甜品胃，食過先安樂！之但係喺屋企做甜品來來去去不是煲糖水就焗蛋糕，欠缺新意。最近經過紅磡區，發現開了一間「甜心」甜品屋，舖仔細細卻有不少驚喜，好似炸雪糕、芝麻糊焗蛋白等，開業不足一個月就打入OpenRice「20大最高評分餐廳」，咁把炮，即刻潛入「甜心」偷師至得。<br><br>記者：趙珮倩　<br>攝影：伍慶泉<br>示範：甜心甜品屋江師傅<br>地址：紅磡黃埔新邨德民街34E4I號地舖（23332699）</p><p>炸雪糕，原來有段古，江師傅話據聞以前日本佔領香港期間，日本人出了一個難題考驗本地廚師，要他們令雪糕放油鍋而不溶掉，於是廚師們靈機一觸就想到用蛋糕皮包着雪糕來炸，炸雪糕就是這樣發明出來。但今時今日，也不是每間甜品店都會做，老闆Eric解釋：「因為製作花時間，只有大酒店先做，但其實唔難，喺屋企都做到。」</p><p>江師傅
</p><p>製甜品：逾20年<br> 曾於多間高級西餐廳任職甜品師，擅長將傳統甜品加入新元素。<br> 最拿手甜品：芝士餅</p><p>黃金雪球</p><p>03hr30min<br> 份量：1人</p><p>材料</p><p>清蒸蛋糕（切薄片）2塊、雪糕球1個、炸漿/麵包糠各適量</p><p>做法</p><p>1.先在碗內鋪上保鮮紙，將蛋糕片放上，加入雪糕球，然後蓋上另一塊蛋糕片。
</p><p>2.用保鮮紙包實成球形，放雪櫃冷藏3小時至完全硬身。
</p><p>3.將雪糕球取出，蘸上炸漿/麵包糠，放90℃油炸約20秒至黃金即撈起。</p><p>貼士</p><p>雪糕包上蛋糕皮後必須冷藏至少3小時，越硬越好；炸雪糕時油溫不可過熱，否則會令外層太亁身，甚至爆裂，把雪糕溶掉。</p><p>芒果探戈</p><p>01hr00min<br> 份量：1人</p><p>材料</p><p>海藻粉50克、椰奶/鮮奶各100毫升、砂糖1茶匙、芒果1/2個、芒果汁2湯匙、奇異果/士多啤梨各3片</p><p>做法</p><p>1.先將海藻粉加入1,200毫升水煮溶，下椰奶/鮮奶/砂糖拌勻，隔篩倒出汁液，攤凉雪凍待凝固後切條狀。<br> <br> 2.把海藻條放杯內，加入芒果汁和生果即成。</p><p>貼士</p><p>這個甜品不宜用花奶代替鮮奶，會令做出來的海藻條變黃，影響賣相。</p><p>芝麻糊焗蛋白</p><p>0hr25min<br> 份量：1人</p><p>材料</p><p>芝麻糊1碗、蛋白21/2隻、砂糖1茶匙、杏仁片（已烘焗）適量</p><p>做法</p><p>1.先將蛋白加入砂糖打約15分鐘至起泡，倒上芝麻糊面。<br> <br> 2.以250℃預熱焗爐，放入芝麻糊蛋白焗10分鐘。<br> <br> 3.最後撒上杏仁片點綴即成。</p><p>貼士</p><p>如家中沒有焗爐的話，可用火槍將蛋白燒至表面焦燶亦可。</p><p>甜心蕉點</p><p>0hr05min<br> 份量：3人</p><p>材料</p><p>香蕉1隻、炸漿/麵包糠適量、朱古力漿少許</p><p>做法</p><p>1.將香蕉去皮切2吋長，蘸上炸漿/麵包糠。<br> <br> 2.燒熱油至90℃，放香蕉炸約15秒，撈起上碟，唧上朱古力漿即可。</p><p>貼士</p><p>用較生的香蕉炸出來較實淨，口感佳；而較熟的香蕉炸出來會較腍，但蕉味較香。此外，炸香蕉時要不停翻動，令脆皮炸得均勻。</p><p>買定料明日周中教你煮餸<br>鮑魚蝦子麵</p><p>九孔鮑魚4隻、瑤柱蝦子麵2個、甜梅菜1棵、法國生菜2棵、上湯半杯；蠔油/生粉各1茶匙、生抽/糖/麻油/胡椒粉/葱花各少許</p><p>七彩炒雜菇
</p><p>鮮冬菇/靈芝菇/磨菇/蟹味菇/紅黃椒/秋葵各40克、露笋2條、蠔油2茶匙、糖/鹽各1/3茶匙、生粉1茶匙、麻油少許<br> &#13;</p><p>秋菊炒斑球</p><p>青斑肉260克、意大利黃青瓜半條、鮮茴香/迷迭香/菊花各1棵、紅椒半個、薑茸/葱/蒜茸各少許；花雕/胡椒各少許、鹽2/3茶匙、生粉11/2茶匙</p></body></html>