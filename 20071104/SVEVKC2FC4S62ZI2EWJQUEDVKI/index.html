<html><header><meta charset="utf-8"><title>Stephy×CIRCLES　當年情</title></header><body><h1>Stephy×CIRCLES　當年情</h1><p>仲記得MiniCookies四餅女首次獨立派台的勁歌《派對動物》，4位婷婷玉立的餅女於台上跳跳跳，幾年間各人跳出不同Market，隊長Stephy就憑住清純甜樣走最穩陣的玉女路線，好彩觀眾緣十足，歌影兩邊都吃香。唔講唔知餅女形象鮮明，全靠御用Stylist幫手搞形象。同StylistSelway老友鬼鬼，因為多年交情，Stephy今次就一口答應做Model，示範餅女御用Stylist自家品牌CIRCLES的一系列秋冬服飾，Stephy仲加咗唔少Tips，係時候學嘢喇喂！<br><br>記者：胡卓琳<br>攝影：陳陶鈞<br>Hair：Mad@ilColpo&#13;</p><p>懷舊復古的Pattern唔係人人都Carry到，不過只要加對感覺時尚的Leggings，感覺即刻唔同晒！Stephy都好Like對閃銀Leggings，仲落咗Order叫Stylist幫手入貨㖭！<br> <br> 綠色×粉紅色幾何圖案連身裙$699、黑×灰色菱形頸鏈$189、閃銀底Leggings及黑色高踭鞋（Stylist'sOwn）</p><p>Stephy對呢件銀色外套簡直愛不釋手，不過因為中袖關係，袖位比較尷尬，所以建議着的時候將中袖束上手臂，好型㗎！<br> <br> 藍色閃字PrintTee$399、銀色中袖外套$799、黑色短褲$799、人頭Print腰帶$139</p><p>Sharp爆的彩藍色，好有80年代的懷舊味道，單着感覺好老土，加條粗Belt同今季勁Hit的彩色絲襪，立即有另一番味道。<br> <br> 彩藍色連身裙$649、黑色粗腰帶$429、黑色頸鏈$399</p><p>短裙短褲襯長Boot似乎係每年秋冬都走唔甩的指定Style，Stephy就話因為太Feminine的Style唔啱自己，所以最好就係簡單的Monotone上衣配長Boot。<br> <br> 黑色短袖Tee$399<br> 白色長身背心外套$399、紅色Scarf$219、黑×白色冷帽$249</p><p>Stephy推介漆皮</p><p>問今季有咩推介，Stephy即答：「漆皮啦！我買咗好多漆皮嘢！」睇佢新入手紅色漆皮袋就知Stephy有幾Buy今季的漆皮潮啦！
</p><p>老闆力捧日牌Cap帽
</p><p>CIRCLES成立於2000年，是一站式SelectShop，顧客可於同一店內找到從日本、歐洲、美國等地搜羅超過20個品牌，最為人熟悉的是當年成功取得日本R.M.G.及A.I.C等潮流品牌，到近年又繼續發掘更多歐美品牌，今季老闆力捧Vabene手錶及RyoFujizakiCap帽等品牌的Accessories。</p><p>膠製太陽擋</p><p>由日本退休建築師RyoFujizaki成立的品牌，主攻Cap帽和皮帶，CIRCLES今季大量引入Fujizaki的Cap帽，主要係睇中其Colorful的配搭，加上Cap帽太陽擋以膠物料製兼100%防UV，夠晒特別。（各$359）</p><p>ToyWatchFeel手錶</p><p>有着ToyWatch的影子，價錢卻平一截，Vabene一系列手錶絕對意大利Style，BlingBling設計加上顏色配搭，夠晒時尚搶眼，不少國際巨星好似StevenBaldwin、NancyO'Dell等都係Vabene粉絲。（各$1,980）</p><p>CIRCLES（29891389）<br> 尖沙嘴新港中心206號舖</p></body></html>