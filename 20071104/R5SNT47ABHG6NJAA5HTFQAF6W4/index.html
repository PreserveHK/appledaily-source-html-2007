<html><header><meta charset="utf-8"><title>JusticeLeague正義聯盟　超人收𡃁</title></header><body><h1>JusticeLeague正義聯盟　超人收𡃁</h1><p>對年輕人來說，PrintTee就是Message，可表達自己。Tee印有黑社會諧音字句，本來相信只是惡搞，今勻出事，大家都話你係BadBoy。玩正義又如何？一班美國Heroes又再現身，入侵潮界，出Product表現忠義精神！大家對超人、蝙蝠俠、神奇女俠和閃電俠都不會陌生。今次超人打正旗號出來收𡃁，加入者，保證警察叔叔同爸爸媽媽或老婆都贊成，話呢個係好孩子俱樂部！<br><br>記者：陳諾堯　攝影：伍慶泉<br>Model：Takki（王若琪）&#13;</p><p>超人入潮界Bape率先玩</p><p>JusticeLeague（JL）又名JusticeLeagueofAmerica（簡稱JLA），一開始有7位成員，其中包括超人（Superman）、蝙蝠俠（Batman）、神奇女俠（WonderWoman）、閃電俠（TheFlash）、綠燈俠（GreenLantern）、火星俠（MartianManhunter）和飛鷹女俠（Hawkgirl）。但事關正義聯盟新激戰不斷加入新角色，所以現時的League已達數十位成員。JL早在1960年於第28期《TheBraveandtheBold》漫畫首次面世，隨着眾英雄走紅，勢力越來越大，更不停推出漫畫系列、電視卡通和電影等等，特別是兩大首領Superman和Batman的電影更加是深入民心。<br> 其實Superheroes入侵潮界早有迹可尋，繼去年Bape找來Marvels合作出衫，今年7月開始推出Cute版DC美國英雄系列，同樣揀選了超人、蝙蝠俠、閃電俠及神奇女俠，產品有Parka有衞衣。今次JusticeLeague不靠外力，自立門戶推出產品，不過頭炮未有衫鞋等大路產品，只出帽、袋、Belt等配件。款式勝在唔會太誇，價錢夠親民。（11月8日起有售）</p><p>正義聯盟DogTag鏈售價待定（a）<br> JLPrint黑色手巾$99（a）</p><p>綠燈俠藍色帆布白色皮Trimming雙面用Belt$199（a）<br> 神奇女俠橙色帆布黃藍色皮Trimming雙面用Belt$199（a）<br> 超人黑紅色帆布黃白色皮Trimming雙面用Belt$199（a）</p><p>Takki最愛蝙蝠俠</p><p>今日為我們示範的，是張繼聰小師妹Takki（王若琪），佢話自己最鍾意Batman，特別係架蝙蝠車，好有型。Takki亦愛抱打不平，她笑着憶述：「有次坐巴士見到有個男人大聲鬧一個婆婆落車落得慢，我睇唔過眼就開口幫婆婆，我覺得婆婆年紀大，行動當然會慢些，旁人應該出手相助，而並非幸災樂禍。」可見Takki很有正義感，加入正義聯盟就啱晒。</p><p>3M反光物料ComicsPrint背囊$299（a）<br> SupermanDogTag售價待定（a）<br> Batman黑色帆布黃色皮Trimming雙面用Belt$199（a）</p><p>紫色BatmanPrint皮銀包$299（a）</p><p>3M反光物料ComicsPrint郵差袋$359（a）</p><p>迷彩JL車章金色鏈賊仔帽$199（a）</p><p>Superman閃石窩釘Logo啡皮連褲鏈銀包$359（a）</p><p>蛇皮BatmanLogo黑色皮天鵝絨Cap帽$199（a）、SupermanDogTag售價待定（a）</p><p>12月新貨率先睇
</p><p>11月Accessories率先推出，而JusticeLeague在12月仲會出服裝和波鞋系列，其中包括Tee、衞衣和Sneakers波鞋等等，暫時未能曝光，但相信Fans會很期待。不過另外幾款12月新貨，今次就可以率先睇，當中超人的Product較多，畢竟他是最受歡迎的一個。</p><p>Batman黑色帆布黃色皮Trimming雙面用Belt$199（a）、紅色ComicsPrint帆布雙面用Belt$259（a）</p><p>深淺灰Superman毛巾章暗花ComicsPrintCap帽（左）$159、Superman啡皮金黃色暗花ComicsPrintCap帽（右）$199（a）</p><p>Superman漫畫圖案×Logo鋼錶，限量100隻$599（a）</p><p>查詢：<br> （a）LOG-ON（22658868）<br> 九龍塘又一城UG層01舖<br> <br> （b）Everlast（24121809）<br> 黃埔花園二期時尚坊地庫B14-17舖<br> <br> （c）玩具反斗城（29916222）<br> 銅鑼灣皇室堡3字樓</p></body></html>