<html><header><meta charset="utf-8"><title>Mandy香水催情</title></header><body><h1>Mandy香水催情</h1><p>荷李活女星莎拉謝茜嘉柏嘉（SarahJessicaParker）推出的香水Covet，前晚在中環HarveyNichols登場，大會請來啤妹、陳柏霖女友MandyLieu與新演員Anjo扮情侶演出。</p><p>拒着粗口Tee</p><p>Mandy直認有用香水催情，她說：「噴香水會有情趣，不過我覺得我唔需要香水，我本身已經有魅力。」她又謂曾修讀有關食療課程，她說：「意大利人點解對性特別熱情同性慾強，因為佢哋嘅食物好多都加入蒜頭，蒜頭有助提升呢方面。」<br> 問到男友可愛食蒜頭？Mandy說：「都有，佢鍾意食蒜蓉包。」問陳柏霖是否能滿足她？Mandy面紅說：「都OK，無論乜嘢範疇，佢都係排第一。」<br> 同場的葉梁美蘭性感谷胸捧場，她認同近期G.O.D的「拾肆K」tee設計太過火，她說：「創作係需要空間，但香港嘅社會同情況同美國唔同，我有個女，太過開放對青少年唔好，負面、太過火會超過玩嘅程度。」她又謂會買裸女tee，但不接受粗口及意識不良的創作，她說：「我都好多Moschino頑皮創作同大膽slogantee，不過全部放喺櫃桶底，等阿女大啲先拎出嚟着。」<br> 採訪、攝影：DebbieLum</p></body></html>