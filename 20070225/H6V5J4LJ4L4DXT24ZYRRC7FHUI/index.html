<html><header><meta charset="utf-8"><title>河利秀記招晒恩愛</title></header><body><h1>河利秀記招晒恩愛</h1><p>日前公布婚訊嘅韓國變性藝人河利秀，噚日帶埋未來老公、饒舌歌手Mickey鄭舉行記者會兼fans聚會，順道補祝32歲生日。將於5月19號舉行婚禮嘅河利秀，噚日已經預先着上婚紗，佢喺記者會全程同未來老公十指緊扣，又好小鳥依人咁輕靠對方，當然唔少得喺記者面前公開親熱，大晒恩愛啦。</p></body></html>