<html><header><meta charset="utf-8"><title>網民想追阿彤　講金唔講心</title></header><body><h1>網民想追阿彤　講金唔講心</h1><p>年初三在澳門金沙賭場拉老虎機贏得74萬元的少女阿彤，幾經紛擾後，日前終於取得該筆獎金。高登討論區有網友覬覦16歲青春無敵兼搖身變成小富婆的阿彤，矢言要追求她，部份「邪邪哋」的男網友更擺明車馬「講金唔講心」，目標是阿彤的大額彩金。不過，也有網友潑冷水說：「人哋有成74萬，你冇咁多錢，點媾人哋？」</p><p>網友童顏說：「估吓佢拎到錢之後會買啲乜？佢實去買LV，之後就show嘢，見到人哋用Gucci就話：𠵱？乜仲用Gucci㗎？係都用LV啦，我覺得佢74萬好快用完！」飛甩毛接口道：「跟住再賭過。」<br> 至於學校會否因阿彤賭博而記她大過的問題，有網友幽默地說：「巴結佢都嚟唔切啦，仲記過？」</p><p>網友奉勸做善事</p><p>「會賭的女生，一點也不好。」「賭錢嘅女仔，幾靚幾有錢都唔要。」「仲要16歲就走去賭。」網友對好賭的女孩顯然不存好感，白痴仔更直言：「真係去媾佢嘅，自己副身家分分鐘都唔見埋。」有網友說：「媾到都唔等於佢會養你。」三日月進一步指出：「除非你真係好靚仔啦！」<br> 球證巴巴先生說：「老實講，佢玩到咁高調，遲早有人上門搵着數。贏七十零萬就咁開心，呢家人真係未見過大蛇屙尿。」有網友附和說：「遲早有人搵佢哋開年。」另一網友卻說：「喺呢個post見到成班友唔抵得人贏錢，高登男真係小家。」白汁燴鮑魚說：「巴打們（兄弟）醒吓啦！你想要74萬，努力啲搵錢啦！奉勸阿彤，橫財得來不容易，理應投資做善事。」<br> <br> 《蘋果》網聞版請你報料！大家無論在網上網外發現任何騎呢搞笑的事情，都歡迎提供照片或短片資料。<br> 一經採用可獲酬100元<br> 請附姓名、電話及電郵地址，電郵到：newsapple@appledaily.com</p></body></html>