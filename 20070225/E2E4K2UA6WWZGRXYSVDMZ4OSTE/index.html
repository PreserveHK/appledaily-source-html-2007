<html><header><meta charset="utf-8"><title>財經人：徐秉辰靠滙豐賺第一桶金</title></header><body><h1>財經人：徐秉辰靠滙豐賺第一桶金</h1><p>未過30歲做上市公司主席的人十隻手指「數得晒」。較為出名的有賭王何鴻燊之子、新濠國際（200）主席何猷龍，及玩具大王蔡志明千金、香港體檢（397）主席蔡加怡。<br> 去年五月，年僅29歲的對沖基金經理徐秉辰，與母親張澤瑂合資1466萬元，取得嘉利盈（8029）73.3%控股權。11月初，宣布收購香港持牌殯儀商祥盛，方便日後進軍內地。<br> 「殯儀股」當炒，嘉利盈股價由易主前0.03元，最高飆逾22倍至0.7元，上周五收報0.28元，市值達2.7億元。徐秉辰接受本報專訪時不斷說：「低調啲好！」但從未曝光的人生卻十分精彩。</p><p>獲上司賞識並成好友</p><p>徐秉辰自小數學好，文科弱，讀培正「一條龍」至中五，會考「好似係14分」，未放榜已赴美國，入讀紐約州立大學（BinghamtonSchool）會計系。「我讀大學前，原計劃讀化學工程，但有世叔伯跟我說，中國人只懂在lab做事，鋒頭由鬼佬攞晒。」所以他選了會計，大學第三年已在IBM任職，「太多時間剩，時薪18美元唔錯啦。」<br> 1998年畢業，徐秉辰先後在安達臣及安永兩大會計師行任職。2001年初，轉行至對沖基金界別，「當時in過吓喺WTC的最大美債交易商Cantor，好彩見唔成，否則911實死。」<br> 徐秉辰其後獲聘於資產值20億美元的SagamoreHillCapital，03年滙豐控股（005）收購美國專營信用卡業務的銀行Household，間接令他賺得第一桶金。<br> 「喺滙控收購完成後，我哋發現Household有批總值5億美元的強制性換股債券將近到期，倘悉數兌換，市值會大於原面額，於是就用咗4000萬美元，掃咗市面95%MC，喺03年5月時短短半年內就獲利3000萬美元。我哋又用同類方法，買咗10隻股份嘅MC，夾埋成年就賺咗1億美元。其後獲選為哈佛商學院MBA課程的研究個案。」<br> 徐秉辰補充，成功全賴上司ScottRoth賞識，兩人更於04年底成立對沖基金SevernRiverCapital，每年回報率約13%，該基金資產值已達8億美元。他稱，與師傅仍保持良好關係，不排除日後嘉利盈拓展時再合作。&#13;</p><p>看好內地殯儀行業</p><p>徐秉辰重申，真金白銀搞殯儀，是看好該行前景，「大陸每年死800萬人，每日計番有兩萬，如果做到10%，已經好和味。其實，親人死亡已經唔係咁開心，我想出於少少公益嘅態度，提供笑面迎人嘅服務，平貴都做，將行規透明化。」<br> 對於內地自01年並無再批出墓園牌照，他亦承認「攞牌有難度，但會照做」，冀年內可落實洽購一至兩個墓園，傾向以市盈率2至3倍為主，並預期墓園「賣位」及殯儀服務毛利率分別達五成及七成，佔收入80%。原企業融資業務會繼續營運。</p></body></html>