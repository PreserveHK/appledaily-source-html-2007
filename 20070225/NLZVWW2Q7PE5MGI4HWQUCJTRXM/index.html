<html><header><meta charset="utf-8"><title>可令孕婦痛楚減至最低</title></header><body><h1>可令孕婦痛楚減至最低</h1><p>陪產服務（Doulaservice）在西方甚普遍，美國及加拿大的陪產員有專業認證，新加坡、台灣、內地也逐漸流行。Doula是希臘文，原意為女性服務者，內地譯作「導樂」。</p><p>紓緩產房壓力</p><p>婦產科學院發言人羅致廉表示，由陪產員照顧在家待產須承受一定風險，「有啲突發嘢未必預計到，好健康嘅BB都會突然冇咗心跳，無醫生在場可能好危險。」他指出，若陪產服務普及，或可紓緩產房壓力，因孕婦可避免過早入院，「有啲唔肯定自己係咪作動就入咗嚟，有啲見紅幾日都唔生得。」<br> 研究產後抑鬱的中文大學精神科教授李德誠認為，陪產員可令孕婦自然分娩的痛楚減至最低，「如果生嘅時候好辛苦，又覺得無人理佢，會造成創傷。有啲見過鬼就怕黑，以後行近醫院都驚。」不過，暫沒有醫學研究證明陪產可減低患上產後抑鬱的風險，西方國家縱然流行陪產，病發率與香港相若，同為11%，「始終陪產服務只係維持幾個鐘，最多幾日；陪月嘅成效可能更加大。」</p></body></html>