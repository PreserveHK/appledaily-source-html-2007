<html><header><meta charset="utf-8"><title>話你知：高脂飲食易中招</title></header><body><h1>話你知：高脂飲食易中招</h1><p>家庭醫生關嘉美表示女性患上乳癌的機會率，會隨着年齡增加而提高。關嘉美昨日說：「由出生到39歲，比例係1:235，即係每235人會有一位婦女患上乳癌；40-59歲，就係1:25，到60-79歲，就變成1:15，即每15個人就有一個中，中嘅機會好大。」<br> 關嘉美又表示統計數字顯示，幾類婦女患乳癌機會較高，除肥胖、飲酒人士、都市人外，有錢人也特別易中招，她說：「有錢人、社會地位高係會較易患上（乳癌），可能同飲食習慣有關，食得比較肥滯，傾向高脂肪飲食。遺傳因素都有，10個乳癌婦女，有一個係基因上出現問題。」關嘉美提醒婦女治療乳癌最佳方法是及早發現，她說：「每日用一分鐘時間，沖涼時自我檢查，用食指、中指、無名指三隻手指尖，順時針方向摸胸及腋下，發現有異樣，或者乳頭流血、流水、流膿，就去睇醫生。」</p></body></html>