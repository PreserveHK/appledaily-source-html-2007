<html><header><meta charset="utf-8"><title>皇馬多滄海遺珠</title></header><body><h1>皇馬多滄海遺珠</h1><p>皇家馬德里猛將如雲，但陣中有多名國家隊滄海遺珠，像古廸、沙維奧拿甚至魯爾等。正當雲尼斯達萊剛在上周六對盧森堡時拉傷腿肌，而洛賓復操後據稱又受傷，上述3人須肩負入球重責。古廸大勇，幾乎場場有助攻，與老友魯爾最有望在周六攻破梅西亞大門。<br> 西甲仲有場較冷門的好波推介，就係周日壓軸場薩拉戈薩主場對基達菲。主隊阿根廷攻擊鐵三角廸亞高米列圖、艾馬同埋廸阿歷辛度近期都落選國家隊大軍，一肚火，據講艾馬、「大頭」廸阿歷辛度上個月練波時炒大鑊，差啲你一拳我一腳。薩拉戈薩近3場波全輸，或多或少同呢單內訌有關，兩個「躁狂」趁國際賽期過完「冷河」後，今次面對有份踢國家隊嘅客軍門將艾邦丹薛里，同胞都冇面畀。</p><p>西甲今輪焦點場次</p><p>梅西亞vs皇家馬德里<br> 開賽時間：<br> 25/11（周日）5:00am<br> 直播：有線61及64台<br> <br> 薩拉戈薩vs基達菲<br> 開賽時間：<br> 26/11（周一）4:00am<br> 直播：有線61台</p></body></html>