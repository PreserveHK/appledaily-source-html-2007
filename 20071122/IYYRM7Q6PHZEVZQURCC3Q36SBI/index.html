<html><header><meta charset="utf-8"><title>周柏豪收斂傲氣</title></header><body><h1>周柏豪收斂傲氣</h1><p>樂壇新人周柏豪上周推出新碟，他由模特兒轉當歌手，中間經歷了許多，更由一個驕傲的小伙子變成踏實年輕人，柏豪謂要感激陳光榮，他說：「啱啱做model時易搵錢，覺得自己好掂，嗰時好驕傲，好彩醒覺得快，之後陳光榮肯畀我喺佢studio做嘢，雖然兩年冇人工，但唔使錢有嘢學，好值得。」</p><p>填詞獻父母</p><p>在沙士期間，周柏豪父親生意倒閉，欠下債項，他當時好想擔起照顧家人責任，奈何收入有限，所以只能填詞寄意，新碟中《想太多》便由他操刀，柏豪說：「我錄歌時諗起屋企人都忍唔住喊，我播首歌畀爹哋媽咪聽時，媽咪眼濕濕，爹哋拍咗我膊頭一下，我好感動。」<br> 採訪：魯萍<br> 攝影：林德雄<br> 化妝：KrisWong<br> 髮型：JohnofHeadquarters<br> 場地：Aluminium</p></body></html>