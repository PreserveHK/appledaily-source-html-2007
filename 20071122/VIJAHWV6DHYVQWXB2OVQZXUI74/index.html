<html><header><meta charset="utf-8"><title>余文樂寸舊愛貪心</title></header><body><h1>余文樂寸舊愛貪心</h1><p>余文樂、鄧麗欣（Stephy）、商天娥及導演彭發等，前晚在銅鑼灣出席新片《塚愛》首映，穿上露背裝的Stephy甚為搶鏡，她又即場與樂仔互餵蓮子和苦瓜，並以苦茶代酒合巹交杯。</p><p>嘆避風塘辣蟹</p><p>Stephy在片中扮演癌症病人，更要將嘔吐物吞落肚，問樂仔會否為女友作出如此舉動，他說：「個問題等於問你會唔會食你男朋友嘅屎一樣，又好似阿媽、女友跌落水救邊個先，我會答兩個都唔救，自己跳落水死咗算。不過我細個對女朋友好浪漫，摺50隻紙鶴同整蛋糕，大個拍拖試過以前嘅女朋友叫我送首飾，我較欣賞唔追求物質嘅女仔。」<br> 此外，Stephy與樂仔首映完結後到灣仔喜記嘆避風塘辣蟹，至凌晨12時許離開，樂仔雙手插袋直衝上車，半分鐘後Stephy才步出登上另一部車，事後店員指Stephy因食齋故吃菜為主，看來她志在陪樂仔而已。<br> 採訪、攝影：魯萍、林德雄、娛樂突發組</p></body></html>