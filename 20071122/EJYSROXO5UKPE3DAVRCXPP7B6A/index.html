<html><header><meta charset="utf-8"><title>Valentino粉色Cruise系列<br>優雅告別</title></header><body><h1>Valentino粉色Cruise系列<br>優雅告別</h1><p>世事有時就是這樣，佢喺身邊，唔會太在意，一旦知道佢要離開，就會好不捨。套用在Mr.Valentino身上亦如是。意國殿堂級設計師Mr.Valentino縱橫時裝界40多年，你未必會認為佢係最當時得令的品牌，但每個女人都總有個階段好恨穿上這位「優雅大師」的作品，令自己變成優雅高貴的女人。無論接任的AlessandraFacchinetti會否做得比你更好，Mr.Valentino你是Unique。<br><br>記者：曾玉瑩　<br>攝影：伍慶泉<br>Makeup&amp;Hair：PhyllisKwok<br>Model：JaneLiu@CalCarrie's</p><p>簡單的皮褸款式，除了在衣腳下加上細緻的Ruffle，粗中見細大概如此。<br> <br> 米白色皮Ruffle褸$21,600<br> 米白色黑色碎石邊長褲$3,300<br> 黑色×Swarovski星星吊墜金鏈$3,700</p><p>「告別作」ShowOff
</p><p>既然Mr.Valentino宣佈金盆洗手，臨別秋波，告別作講明係08的HauteCouture，就當然要等到1月中才可以見到這位大師給Fans們的大禮，但始終HauteCouture全是極品，不是人人買得起，即使擁有也分分鐘列入收藏品，捨不得着呀，但假如換上是CruiseCollection，無論是價錢或是易穿度都相繼提升，最重要係趕得切在大師收筆前，進貢，以及ShowOff一下。</p><p>粉紫色Cardigan高雅女性化，領口的淺綠色絲帶卻又令簡單的Cardigan加添可愛。<br> <br> 淺紫×淺綠色絲帶Cardigan$18,400<br> 淺色牛仔褲（Model'sOwn）</p><p>深綠色的釘花吊帶裙，配上腰間細緻的手藝，流露典雅高貴美。<br> <br> 深綠色釘花×金黃花花連身裙$25,500</p><p>即使是一件背心，也講究手工之美，領位的釘花全由人手釘上，獨一無二！<br> <br> 紫色釘花針織背心$21,900<br> 深綠色PencilSkirt$7,600</p><p>貴在細節
</p><p>永遠有人問，名牌咁貴，貴喺邊?值唔值?值唔值，唔敢講，每個人價值觀不同，有人買衫超過$300已嗌貴。至於貴喺邊，每個品牌都有佢自己的獨特處，有人貴在Design有人貴在靚料，Valentino能夠優雅足足40年，當然有佢特色，一是精巧細節，雖然只是Cruise系列，但每個細節都細緻表達。更重要是，Valentino每件服裝都是為了塑造一個極優雅漂亮的女人!</p><p>極搶手袋Histoire<br>記住要做Pre-order</p><p>Valentino的手袋系列，無論是以立體玫瑰作綴飾的FleurBag，或是以Cool取勝的Histoire，兩者都備有較大的袋。但謹記Mini的貨量並不是太多，所以一心想把它據為己有的你，不如到舖頭做番個Pre-order。</p><p>香港獨家七彩手袋
</p><p>為慶祝香港的旗艦店開幕，特別推出兩款鱷魚皮手袋，兩者都只能作Pre-order，是香港旗艦店Exclusive！</p><p>FleurBag系列</p><p>45周年限量手錶只剩8號</p><p>為慶祝Valentino45周年推出的限量版手錶，全球只得50隻，香港被分配了編號8和28兩隻，聽聞現在只剩下8號，遲嚟就買唔到!$350,000</p><p>Valentino（25238035）<br> 中環置地廣場G3-5地舖</p></body></html>