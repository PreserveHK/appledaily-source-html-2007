<html><header><meta charset="utf-8"><title>膠迷晒冷水晶球</title></header><body><h1>膠迷晒冷水晶球</h1><p>又講聖誕！儘管香港一到聖誕就粉飾得五光十色，但記者腦中最經典的聖誕畫面，還是聖誕老人坐在火爐旁，馴鹿紅襪子及最不可缺的——水晶球！四處尋覓想買個水晶球緬懷，卻難過登天。幸而發現有瘋狂收藏家將其收藏的百個水晶球在商場來個大晒冷，連聖誕都不忘集體回憶！<br><br>記者：馮冠芝<br>攝影：陳陶鈞</p><p>人棄我取　是草？是寶？</p><p>本身從事設計的阿Joe不是拾荒老人，但他那鋪收藏癮其實相距不遠！他愛收藏自5、60年代開始，香港生產的塑膠製品，水晶球只是他收藏的系列之一，而其口中所謂總收藏的一部份，竟都有成2、3百個！難怪佢要開倉放水晶球收藏品！咁多戰利品，我以為佢成副身家放晒去「膠」度，點知佢話收藏品9成係執番嚟，連我買唔到嘅水晶球，亦然！「70年代香港工廠北移，將所有貨辦拋掉，我就將佢哋當垃圾嘅水晶球拾回來。」
</p><p>用水晶球幻想雪</p><p>人當草佢當寶，因為水晶球曾給予阿Joe無限夢想，「香港無雪落，我細個就係靠水晶球，去幻想落雪之貌。」但阿Joe最喜歡的，還是從不同年代的水晶球中看見香港工廠業的變遷，由着色粗糙的聖誕老人，到連聖誕老人冷手套的紋路也見到的水晶球……聖誕節也可以不消費，水晶球展，是緬懷也是歷史。</p><p>日期：即日至1/1/08<br> 地點：屯門時代廣場南翼地下　</p></body></html>