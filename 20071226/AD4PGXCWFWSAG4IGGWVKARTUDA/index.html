<html><header><meta charset="utf-8"><title>百萬網民爭睇<br>巨肺賓女單挑SJ靚仔</title></header><body><h1>百萬網民爭睇<br>巨肺賓女單挑SJ靚仔</h1><p>阿Deep一直相信人只要有實力，就可以喺網絡界闖出名堂，好似最近喺YouTube發現嘅幾段小妹妹上韓國綜藝節目《StarKing》、以巨肺聲線唱歌嘅短片，每段平均都有超過10萬人次瀏覽，最多嗰段累積點擊率更達100萬，非常犀利。<br> 呢位名叫CharicePempengco嘅菲律賓小妹妹只得15歲，雖然細細粒又可愛，但佢一開口唱歌就嚇親嘉賓SuperJunior（SJ），聲線雄厚程度比好多專業歌手仲勁，而且台風同舞藝都有番咁上下，不時表演拋咪絕技，香港啲偶像派歌手真係冇得比。聽咗佢段訪問，知道呢位小妹妹4歲就開始跟從父母學唱歌，仲有個人網站㖭。&#13;</p><p>比舞鬥唱</p><p>不過小妹妹好鬼招積，除咗懶叻唱出SJ首《U》外，仲請埋SJ成員上台比舞，之後又揀咗佢認為最靚仔嘅奎賢，同自己合唱《阿拉丁》（Aladdin）主題曲《AWholeNewWorld》，結果搞到隊長李特回想起奎賢年初遇上交通意外而流下男兒淚，所以話今時今日嘅小妹妹絕對唔好惹。<br> <br> 巨肺唱英文歌<br> 網址： http://www.youtube.com/watch?v=WZccz5cy3ks&amp;NR=1 <br> <br> 跟SJ合唱<br> 網址： http://www.youtube.com/watch?v=GI_Zex4YH8o&amp;NR=1 <br> <br> Charice官方網站<br> 網址： http://www.chariceonline.com/ <br> <br> 版主：網盜王尊尼Deep<br> 本欄逢周一至五刊出</p></body></html>