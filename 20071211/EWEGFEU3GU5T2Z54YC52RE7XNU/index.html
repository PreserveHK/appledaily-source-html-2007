<html><header><meta charset="utf-8"><title>逃獄耍家　法文羞家<br>威禾夫雙語失靈Fans照冧</title></header><body><h1>逃獄耍家　法文羞家<br>威禾夫雙語失靈Fans照冧</h1><p>美國劇集《逃》（PrisonBreak）男主角威禾夫米拿（WentworthMiller），日前為比利時電視台錄影宣傳片，雖然只係短短分半鐘嘅過程，但阿Deep發現條片已經俾人擺咗上網。威禾夫原本要講法文，但佢講兩句之後即時放棄，不過網友似乎唔多介意佢唔識法文，仲大讚佢咁樣先至可愛㖭。<br> 威禾夫喺《逃》入面排除萬難幫阿哥逃獄，現實生活嘅佢面對困難會有乜反應？當日威禾夫要為比利時電視台錄音，工作人員要求佢講「PrisonBreak」嘅法文，雖然威禾夫大學係主修英國文學，但似乎佢唔係一個語言天才，佢學講幾次之後，已經同工作人員講：「我還是說回英文好吧！」不過，見慣世面嘅威禾夫，一啲都唔覺得尷尬。</p><p>同志身份受關注</p><p>外國網友睇完條片後紛紛留言，個個都冇批評威禾夫講唔到法文，反而唔少fans仲勁讚佢可愛，好似網友wendyloveswent話：「他真是火辣、火辣、火辣！」不過亦有好多留言指威禾夫隱瞞同志身份，網友thebabemeister話：「他根本就是同志，他已很難隱瞞這事實了！」<br> 版主：網盜王尊尼Deep<br> 本欄逢周一至五刊出<br> <br>  http://justjared.buzznet.com/2007/12/09/wentworth-miller-speaking-french/#comments </p></body></html>