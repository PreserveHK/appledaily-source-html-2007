<html><header><meta charset="utf-8"><title>陳敏兒𠱁仔食豆腐　一味靠剁</title></header><body><h1>陳敏兒𠱁仔食豆腐　一味靠剁</h1><p>阿仔成日揀飲擇食，每次叫佢食菜食魚就嗌救命，冇晒佢符！今日遇上陳敏兒教路：「煮餸要用掩眼法，將食物剁碎再撈埋其他材料，唔鍾意嘅食物都睇唔到！」此外，仲有幾位廚藝高囗嘅媽咪示範得獎便當，1份肉、2份菜、3份五穀，營養均衡得來賣相仲極之可愛，阿仔睇到都流晒口水！<br><br>記者：趙珮倩<br>攝影：林栢鈞<br>場地：港燈家政中心</p><p>日前港燈家政中心舉辦了「愛心便當」創作比賽，評判之一的陳敏兒就帶埋囝囝一齊下廚，不少小朋友都會偏食，她的兒子也不例外，不過就有妙法對付﹕「佢最唔鍾意食豆腐，咁我就將豆腐剁碎混入肉類：又例如佢唔鍾意齋食薯仔，但加入蝦米撈勻，再煎香成薯餅，咁又會食唔停口！煮餸最緊要都係花啲心思，啲細路就肯食﹗」<br> </p><p>健康便當最緊要有1份肉、2份菜、3份五穀。</p><p>一個好味便當需要有小朋友鍾意食到的味道。</p><p>五餅二魚</p><p>0hr20min<br> 2人份量</p><p>材料</p><p>蓮藕/薯仔/南瓜各5両、免治豬肉2両、蝦米1湯匙、沙鯭仔2條、生菜5大片、葱1條<br> <br> 調味料﹕鹽/糖各1/4茶匙、生抽1湯匙、生粉2湯、麻油/胡椒粉少許&#13;</p><p>做法</p><p>1.蓮藕/薯仔/南瓜刨絲；蝦米切幼粒。<br> <br> 2.免治豬肉/蓮藕/薯仔/南瓜/蝦米加入調味料和葱拌勻至起膠，將肉糰分為5份壓成餅狀。<br> <br> 3.燒熱油，將肉餅和沙鯭仔以慢火煎至熟透，放在生菜上即成。</p><p>貼士</p><p>豬肉用刀切碎粒比用攪拌機攪碎更有口感。<br> </p><p>快樂愛心親子便當</p><p>0hr30min<br> 1人份量</p><p>材料</p><p>白飯3/4碗、鱈魚粉1包、雞蛋1隻、番茄1個、三文魚50克（切粒）、鮮果/肉鬆/紫菜各適量、鳴門卷4片、青瓜1條、紅米/葵花籽/亞麻籽/青豆/粟米/鹽各少許</p><p>做法</p><p>1.先將熱飯加入鱈魚粉拌勻。<br> <br> 2.將一半鱈魚飯倒入倒模中，加上適量肉鬆做夾心，再鋪上鱈魚飯，從倒模中取出飯糰，加上紫菜/青豆/粟米點綴。<br> <br> 3.	將番茄的頂部切開，挖空備用。<br> <br> 4.	雞蛋加鹽拌勻，燒熱鑊，下蛋液/紅米/葵花籽快兜，最後下三文魚略炒，放入番茄中，撒上亞麻籽點綴。<br> <br> 5.	鳴門卷放入沸水中汆水過冷河，瀝亁；青瓜切成條狀，兩者與鮮果一同伴碟即可。</p><p>貼士</p><p>飯糰以鱈魚粉調味，不但能豐富白飯味道，其淡淡的粉紅色亦令賣相加分。</p><p>太陽出來了</p><p>0hr30min<br> 1人份量</p><p>材料</p><p>南瓜1個、菠菜麵1個、牛肉/金菇/鮮蘆笋各適量、雞蛋1隻、生粉少許<br> <br> 調味料：橄欖油1湯匙、甜豉油1湯匙、日式芝麻醬2茶匙、鹽1/4茶匙</p><p>做法</p><p>1.南瓜去皮去籽，切成太陽花形，隔水蒸10分鐘。金菇/鮮蘆笋加入少許鹽灼熟備用；<br> <br> 2.	菠菜麵煮熟，加入適量的橄欖油/甜豉油拌勻，放入太陽花內。<br> <br> 3.	牛肉薄片鋪平，捲入金菇，以生粉水封口煎熟。<br> <br> 4.	雞蛋煎熟切絲，放上菠菜麵砌成花蕊，以蘆笋/金菇牛肉襯托。吃時伴以日式芝麻醬。</p><p>貼士</p><p>菠菜麵煮熟後要盡快加入橄欖油拌勻，否則很容易會黏在一起。</p><p>青蛙王子
</p><p>0hr30min<br> 1人份量</p><p>材料</p><p>雞蛋2隻、魚肉3安士、番茄仔2個、生菜1片、甘笋/紫菜各少許、蘆笋1條、紅米/白米各半杯、粟粉/鹽各少許</p><p>做法</p><p>1.白米/紅米洗淨、煮熟備用。<br> <br> 2.	雞蛋加入鹽/粟粉拂勻，煎成薄皮。<br> <br> 3.將魚肉薄塗在蛋皮上，輕輕捲圓卷，用中火蒸10分鐘，切件。<br> <br> 4.甘笋/蘆笋汆水，與紫菜/番茄仔/生菜點綴即可。</p><p>貼士</p><p>紅米質地較硬，煮食前需浸透最少兩小時，煲出來的紅米飯才夠軟身。<br> </p></body></html>