<html><header><meta charset="utf-8"><title>趕睇數碼電視開倉掃<br>47"LCDTV</title></header><body><h1>趕睇數碼電視開倉掃<br>47"LCDTV</h1><p>年底各位AV發燒友嘅頭等大事，梗係即將開始數碼電視廣播，不過即使你已確定處於接收範圍，買定高清接收器，不過若然電視未夠班，仍然係得物無所用！最近就有唔少人諗住換部電視，而能夠睇高清質素嘅FullHDLCDTV自然係最佳選擇，今日介紹影音產品開倉，就有隻47"LCDTV以$19,800開賣，仲送埋勁好玩可錄CD嘅黑膠唱盤，要換機可以諗諗！<br><br>記者：許福合<br>攝影：陳盛臣</p><p>TEAC47"LCDTV<br>4組HDMI</p><p>唔少高檔次47"LCDTV一般都開價近3萬，而TEAC47"LCDTV以唔過2萬價位來講，實在非常吸引，47"對香港家居環境，已經可有近戲院級效果，而屏幕比例用上16:9，解像度高達1,920×1,080，支援全高清1080p制式，除咗可以欣賞到最佳數碼電視效果外，要接駁PS3等遊戲機。此機另一個特別之處，係具備有4組HDMI，啱晒發燒友經HDMI接駁唔同機種，唔使經常更換咁麻煩，另外亦有齊USB、VGA、S-Video、Composite等介面。開倉時購買可免費獲得一部價值$3,380嘅TEACGF350黑膠唱盤，除咗可以聽到經典唱碟外，更可以將黑膠轉錄成CD，方便保存。<br> <br> $19,800（送TEACGF350唱盤，價值$3,380）</p><p>TEACDR-H300睇埋DivX</p><p>TEACDRH-300可以播放多種制式光碟，支援播放DVD-V、DVD+R/+RW/-R/-RW、DivX、VCD、SVCD、CD/CD-R/CD-RW、PictureCD、WMA及MP3等，有多聲道解碼（DolbyDigital/DTS），備有ProgressiveScan及12bit/108MHzVideoDAC，可以睇埋DivX，而機身內置USB介面更兼容MP3機及USB手指，跟機會配搭兩聲道木製音箱低音反射式揚聲器，質素與實用性兼備。<br> <br> 開倉價：$2,880<br> 原價：$3,480</p><p>hifidelioProMusicServerWiFi聽歌</p><p>想喺屋企隨時隨地都可以聽歌睇片，又唔想駁線咁煩，呢部hifidelioProMusicServer就可以利用WiFi網絡，存取電腦內各種影音檔案，省卻駁線嘅麻煩，而機身其實亦內置一個160GB硬碟，可預先儲存檔案，再經WiFi分享到各種影音裝置上。<br> <br> 開倉價：$6,800<br> 原價：$11,800&#13;</p><p>TEACDV-20D支援DVD-Audio</p><p>TEACDV-20D屬於高檔次DVD播放機，淨係睇佢機背鍍金插頭就知用料絕對無馬虎，功能方面除可播放DVD外，亦支援DVD-Audio及SACD等制式，畫面亦備有ProgressiveScan，配合高清電視睇碟效果自然最佳。<br> <br> 開倉價：$880<br> 原價：$2,280</p><p>其他筍貨</p><p>MonsterGameLink支援720p/1080i高清影像及DolbyDigital/DTS環繞聲音頻訊號，有PS3、XB360及Wii版。<br> <br> 開倉價：$399<br> 原價：$630&#13;</p><p>LogitechHarmony1000能支援多種影音產品，機上設有3.5"輕觸式屏幕，篤一篤就可以遙控電視、影碟機等裝置。<br> <br> 開倉價：$2,300<br> 原價：$3,990</p><p>Logitech另一款綜合式遙控器，外形較接近傳統遙控器，並且設有單色屏幕顯示操作資料，一般家居影音產品都兼容。<br> <br> 開倉價：$499<br> 原價：$1,099</p><p>CyruslinkLinkDock可以播放iPod內歌曲，同時亦可從電腦下載歌曲及叉電之用。<br> <br> 開倉價：$499<br> 原價：$1,029</p><p>Logitechmm50同樣係iPod插座，內置電池，可以拎出街用，去旅行就更合用！<br> <br> 開倉價：$780<br> 原價：$1,299</p><p>ABBEYROADCable屬於發燒友級音響線，插頭鍍金設計，能保持音響訊號，減少失真。<br> <br> 開倉價：$2,400<br> 原價：$4,800（2.5米）</p><p>查詢：ChannelOne（25807911）
</p></body></html>