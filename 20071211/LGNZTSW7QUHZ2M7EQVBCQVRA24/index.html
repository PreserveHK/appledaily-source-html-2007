<html><header><meta charset="utf-8"><title>窩輪搏擊：國航看升　炒1235 - 俊樺</title></header><body><h1>窩輪搏擊：國航看升　炒1235 - 俊樺</h1><p>中央提出「從緊」貨幣政策之後，人行宣佈提高存款準備金率1個百分點，畀市場一個好清楚嘅訊息，就係「不達目的不會收手」，要達到嘅目的係乜嘢？其實唔係打擊炒風，而係要物價回落。民生食品、用品如果繼續暴升，點算？<br> 有大行話1個巴仙存款準備金只係凍結4000億元人民幣，冇乜實際作用，但事情有另一個睇法，就係累積嘅行動到達某一點，就乜嘢影響都會出晒嚟，所以千祈唔好睇小收緊銀根嘅措施。</p><p>港股昨日先升300點，然後倒跌300幾點收市，技術同氣氛都利淡，短炒嘅注碼要縮細啲。<br> 國航C輪1235：國航（753）昨收10.9元，跌市佢都有得升，個市定番啲，國航會再推上，睇12.5元，可以諗吓隻C輪1235，隻輪昨收2.32元，槓桿率4.7倍（有效3.2倍）。<br> 國航升上12.5元，1235應該喺3.5元樓上，正股跌穿10.2元止蝕。</p></body></html>