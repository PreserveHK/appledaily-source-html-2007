<html><header><meta charset="utf-8"><title>唱Live搵墊底　聲言「好正常」<br>Stephy尾場嚎哭</title></header><body><h1>唱Live搵墊底　聲言「好正常」<br>Stephy尾場嚎哭</h1><p>鄧麗欣（Stephy）的處女個唱已圓滿結束，慘被批評鄧走音的她，在首場演出更被指半咪嘴，前晚備受負面批評報道困擾的她在台上向家人及黃柏高（Paco）致謝時，終忍不住哭成淚人。她事後堅稱該底聲是和音，和音跟舞蹈都是演唱會的一部份。</p><p>鄧麗欣一連三場的處女個唱前晚在九龍灣StarHall順利結束，歌藝一直為人詬病的她，在首場個唱被指半咪嘴演出，事後她力指該把底聲是和音。在前晚尾場演出中，Stephy雖然施展渾身解數，不過現場所聽，仍有一把跟她聲線相似的女聲墊底，部份高音位依然危危乎，但整體上似乎較首場演出為佳，而她前晚除鳴謝主辦單位外，也有鳴謝該兩位女和音。</p><p>「堅強戰勝自己」</p><p>備受批評的Stephy提到要多謝的人時，即嚎啕大哭，她說：「Paco叫我唔使理身邊人講乜嘢，呢排係有好多唔好批評，但我唔會跌倒，我會堅強，多謝屋企人同Paco支持，我會戰勝自己。」坐在台下的鄧母看到愛女慘受委屈，也禁不住落淚，Stephy最後要化妝師上台為她補妝。<br> Stephy接受訪問再次聲稱該底聲是和音，她表示：「有和音好正常，就正如舞蹈一樣，係演唱會一部份，自己好用心用力去做。」提到網上有片段是她未唱已有女聲播出，該女聲的聲音更跟她相似，恍如周杰倫02年開個唱時，找來跟他聲線相似的和音作掩眼法，Stephy聞言即說：「唔係，係一個誤會同一個惡意批評，聽到嘅聲係和音，總之自己一直有開咪，有盡力去唱。」她揚言不開心的報道她不會看，她稱：「做緊嗰時冇睇，過咗去都唔想睇，因為知自己睇咗會唔開心，又未控制到自己，所以都係唔睇。」<br> 前晚捧Stephy場的圈中人有葉念琛、鄧健泓和泳兒等，張敬軒則出任表演嘉賓，他跟Stephy合唱《來夜方長》，並大讚Stephy漂亮和親切，而他獻唱歌曲《酷愛》時，更掀起現場高潮。</p><p>計劃紅館開個唱</p><p>當方力申跟Stephy合唱時，台下有人大叫「咀佢」，Stephy即說：「邊個成日嗌咀佢，鄧健泓我認得你把聲。」台下即見鄧健泓不停笑。<br> Paco大讚Stephy的表現成熟及大個女，他還指希望紅館裝修後，會安排Stephy於紅館開騷，他說：「有批評先會有進步，有掌聲證明觀眾對佢有信心。」<br> 採訪：李珮洳<br> 攝影：葉君海</p></body></html>