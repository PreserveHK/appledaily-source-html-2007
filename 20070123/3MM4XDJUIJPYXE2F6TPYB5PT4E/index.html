<html><header><meta charset="utf-8"><title>余若薇碌卡攻略 - 李八方</title></header><body><h1>余若薇碌卡攻略 - 李八方</h1><p>廣告話一卡傍身，世界通行，現實係一卡在身，真係全港名店都買勻。五呎九吋高嘅余若薇（圖），成個model咁嘅look，身上model咁嘅行頭，靚衫永遠好似modelKateMoss襯得咁有品味，簡直係Gucci、Fendi同Versace呢啲超級名牌嘅活動示範單位。買咁多名牌，佢會唔會有一套「碌卡攻略」呢？<br> 唔少港人嘅銀包都萬幾張信用卡、優惠卡，搞到塞爆銀包，但Audrey就唔鍾意呢套，永遠只係一卡傍身，儲積分都易啲吖嘛。如果行到入間舖，店員千祈咪懶醒話用乜乜卡有折呀，因為佢一定走人！「咁我買咪即係買貴咗囉！」<br> 唔怪得啦，你幾時見過Fendi同Versace有信用卡優惠先，Audrey去幫襯一定唔會蝕底。</p></body></html>