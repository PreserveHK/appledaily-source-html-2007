<html><header><meta charset="utf-8"><title>環球片場：星野亞希骨妹變牛奶妹</title></header><body><h1>環球片場：星野亞希骨妹變牛奶妹</h1><p>日本性感女星星野亞希向來以肯捱肯搏見稱，為求出位乜都肯制，連我阿Net都要寫個服字畀佢，難怪星野今年雖已經踏入30歲，但依然深得唔少麻甩fans支持，抵佢穩坐水着界一姐寶座！</p><p>晒惹火身材</p><p>最近阿Net見到星野為綜藝節目擔任嘉賓，佢喺節目中同二人搞笑組合品川庄司喺沙灘上玩遊戲。雖然星野穿上粉紅色性感比堅尼上陣，大晒Fcup惹火身材，可惜對方並冇因此憐香惜玉，仲噴到星野一面都係牛奶，搞到佢喺沙灘度鬼殺咁嘈叫救命。</p><p>街邊賣舊衫</p><p>星野玩輸遊戲，被迫喺沙灘上演一幕火辣推油，玩到high晒嘅星野仲忽然骨妹上身，幫對方按摩揼骨，成員庄司仲露出一副享受嘅表情。另外，星野喺諧星岡村隆史嘅節目入面，又化身涉谷朱古力妹喺街頭賣舊衫。佢為人咁抵得諗，難怪咁得男士歡心啦。<br> 沙灘噴奶網址：<br>  http://www.youtube.com/watch?v=sfNGJ4m7NkM <br> 街頭賣舊衫網址：<br>  http://www.youtube.com/watch?v=2nYwWgxqwVM <br> 版主：阿Net<br> 本欄逢周一至六刊出</p></body></html>