<html><header><meta charset="utf-8"><title>陳法拉平靚正搶爛市<br>Rain:睇得多都膩</title></header><body><h1>陳法拉平靚正搶爛市<br>Rain:睇得多都膩</h1><p>陳法拉和李彩華等前晚往鰂魚涌演出泳衣騷，眾模特兒中以李彩華收取最高酬勞，但她明顯錫身僅穿兩件頭泳衣及裙子，而風頭也不及穿三點式的陳法拉。對有報道指陳法拉因以平靚正價狂接job，她指接job由公司安排，不知自己身價，但強調底線是穿泳衣，不能接受以內衣示人。
</p><p>陳法拉、李彩華（Rain）及Rosemary等前晚在鰂魚涌演出Speedo泳衣騷，眾人中以酬勞最高的阿Rain最為錫身，她僅穿上兩件頭泳衣及裙子示人，風頭完全被穿上三點式大晒身材的陳法拉及Rosemary蓋過，其中由於無綫劇集《溏心風暴》效應，陳法拉更是眾女中最受現場觀眾歡迎的一個。</p><p>想豐胸升Cup</p><p>完騷後陳法拉匆匆入後台換過一件PoloTee才接受訪問，她說：「今日（即前晚）呢個場地周圍都係商業大廈，好多人企喺高處睇騷，搞到我有啲緊張。」<br> 記者指陳法拉肯性感穿三點式泳衣行騷，風頭勝過阿Rain不少，她說：「大把人、好似Rosemary都性感過我啦，我唔覺得自己搶阿Rain鏡，佢紮條高辮仔都好特別呀。」有報道指她因價錢平，所以密密有job做，對此她說：「我係公司幫我接job嘅，唔知自己同埋人哋價錢係幾多，不過如果有豐胸產品搵我做代言人都OK，我想個胸升多半cup，同埋着泳衣已經係我底線，着內衣行騷我接受唔到。」&#13;</p><p>「三點式唔夠分」</p><p>全場最密實的阿Rain表示前晚示範服裝是大會安排，她說：「最緊要效果靚啫，次次咁性感睇得多都膩啦，可能啲三點式泳衣唔夠分，分唔到畀我囉。」<br> 採訪：DebbieLum　攝影：ChenWaiOn&#13;</p></body></html>