<html><header><meta charset="utf-8"><title>波馬合一：摩連奴頸巾的抉擇 - 張美德</title></header><body><h1>波馬合一：摩連奴頸巾的抉擇 - 張美德</h1><p>歐洲球季快進入最終決戰階段，歐聯決賽將在十一日後進行，而下周六就打英格蘭足總盃決賽，博彩資料已經琳瑯滿目，尤其是英國的盤口，更是乜都有，最先入球、最後入球，邊個連中三元等等，通通都盤上有名。<br> 可惜就始終都找不到頸巾盤，乜嘢嚟？咪就係估摩連奴有冇機會/會不會再出動他的頸巾示威。猶記得上季車路士在聯賽奪冠之後，他突然來一招民族主義，取出家鄉葡萄牙國旗圖案的頸巾戴上；登上王座的是「藍」軍，卻來點「紅」點「綠」，搶鏡智慧真係唔到你唔服。</p><p>車仔如膺雙冠王有嘢睇</p><p>一年過去，車路士風光減退，聯賽寶座保不住了，歐聯又出局，億萬大軍計業績，假假哋都要爭個雙料冠軍吧，足總盃這一戰，關係重大。<br> 事實上，一直傳「油王」要炒佢魷魚，如果這次能贏波捧盃，以摩帥性格，更加要還以顏色啦。可能佢會袋定十條八條不同國家、球會的頸巾，宣示心底那句話：你咪炒我囉，我大把人爭住要啦！<br> <br> 張美德<br> 記者出身的著名馬評人，現職馬會節目主持人。</p></body></html>