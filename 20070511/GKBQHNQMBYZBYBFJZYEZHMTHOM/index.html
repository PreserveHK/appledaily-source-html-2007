<html><header><meta charset="utf-8"><title>樂樂盈盈「自爆」閨房樂</title></header><body><h1>樂樂盈盈「自爆」閨房樂</h1><p>【本報訊】「第一次有自己嘅blog，大家記得要支持我哋啊！」潮流興寫blog，大熊貓樂樂、盈盈也推出「大熊貓網誌」，頭炮更大爆「閨房樂」，講述調皮盈盈弄醒熟睡中的樂樂後，自己再呼呼大睡，可憐樂樂只好眼巴巴食「夜竹」。網誌將不時更新，拉近兩頭國寶與市民的距離。</p><p>園內播流水雀鳥聲</p><p>大熊貓網誌首篇由樂樂「執筆」，名為「4月26日──愉快的第一天」，講述當天抵達本港海洋公園後的生活。他透露盈盈「流露出淘氣好奇一面，不時攀高爬低的到處巡視新居。」<br> 樂樂說，海洋公園護理員哥哥，特別播放流水同雀鳥叫聲，模仿大自然環境，並按時調節室溫，「咁舒適嘅環境下，我哋好快已經適應新居，個幾鐘後開始享用首餐『港式熊貓餐』了。」牠說，「有我最喜歡嘅竹子、窩窩頭同牛奶等，十分味美。」<br> 樂樂盈盈極「識歎」，「飯氣攻心」後立刻抱頭大睡，但正當樂樂睡夢正甜，「盈盈見到熟睡中嘅我，竟然走過嚟整醒我，得逞後自己就呼呼大睡。可憐我瞓到一半，又瞓唔番，惟有走到另一邊食過「夜竹」先再瞓。」<br> 部份市民昨已在網誌留言，「我都好想快啲見到你哋，希望你哋唔會水土不服就好了」、「希望你哋鍾意香港啦，我覺得你哋真係超級無敵咁可愛呀」。網誌內容其實是由工作人員操刀，日後更會將二人生活短片放上網，網址www.oceanpark.com.hk/panda/index_tc.html。</p></body></html>