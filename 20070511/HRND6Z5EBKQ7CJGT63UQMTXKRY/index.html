<html><header><meta charset="utf-8"><title>馮仁昭四圍超：羅霖阿媽患乳癌 - 馮仁昭</title></header><body><h1>馮仁昭四圍超：羅霖阿媽患乳癌 - 馮仁昭</h1><p>羅霖噚日抱住囝囝接受新城訪問時，透露媽咪患咗乳癌，身為三子之母嘅佢回想起自己細個出水痘時更感慨萬千，佢話：「當年細個，我出水痘同麻疹，媽咪曾經3、4日冇瞓覺嚟照顧我，可以話係24孝媽咪，我𠵱家只係學到佢一半。」母親節將至，羅霖話已經知道三個仔會買花同畫卡送畀佢做禮物。</p></body></html>