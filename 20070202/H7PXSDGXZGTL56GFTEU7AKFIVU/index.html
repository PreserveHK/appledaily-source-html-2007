<html><header><meta charset="utf-8"><title>醒目消費情報：Olympus搶錢新機</title></header><body><h1>醒目消費情報：Olympus搶錢新機</h1><p>最近除咗頂級有18倍變焦嘅SP-550μZ數碼相機外，Olympus同期有多部相機推出，主要針對入門級用家，另外仲有防水相機770SW，想買新機過年，睇埋先決定啦。<br>記者：許福合</p><p>FE-2405倍光學</p><p>黑色嘅FE-240雖然係卡片機，不過已經有5倍光學變焦，加埋內置防震同多場景模式，好啱SnapShot玩家。<br> 重點規格：710萬像素、5倍光學、2.5"LCD<br> $2,580（2月推出）</p><p>FE-230標準版</p><p>FE-230可以話係同系列標準版，與FE-240最主要分別係光學變焦只有3倍，功能同一般卡片相機無大分別。<br> 重點規格：710萬像素、3倍光學、2.5"LCD<br> $2,080（2月推出）</p><p>FE-210入門級</p><p>FE-210更係當中入門級，同樣係3倍光學變焦，更連影像處理器都無埋，對拍攝對焦速度會有影響，另外會用AA電芯，替換方便。<br> 重點規格：710萬像素、3倍光學、2.5"LCD<br> $1,580（2月推出）</p><p>760三色任揀</p><p>擺明玩色，有銀、粉紅同藍色選擇，功能唔差，ESP測光、重點測光，多達6種白平衡等，配3倍光學及5倍數碼變焦。<br> 重點規格：710萬像素、ISO1600、2.5"LCD<br> $2,580（2月推出）</p><p>770SW落雨照影</p><p>機身防水防震，一般落雨、水滴都無有怕，落水就可以在10米水深拍攝，鏡頭採用潛望式，能提供3倍光學變焦同時，毌須伸出伸入使用。<br> 重點規格：710萬像素、機身防水、2.5"LCD<br> 未定（3月推出）</p><p>Bytheway</p><p>一向玩個性的Olympus，竟連出5部新機，很罕有。<br> 初學者向朋友請教買邊部相機好？朋友總扮醒目反問：「你要乜功能先？幾多Budget？」<br> 「我乜功能都要，越平越好，仲要影得我靚。」吹脹！<br> 啱，最重要是影得靚，Olympus是光學儀器的專家，影像質素不用懷疑；你問得我買邊部，證明你不是玩DC的發燒友，只是Onebutton,onefunction用家，所以我們會推薦FE-210入門級，710萬像素、高質素鏡頭、光學變焦、用AA電池，Performance同Easeofuse齊晒，無理由唔揀佢，除非你錢多，個身又痕。</p></body></html>