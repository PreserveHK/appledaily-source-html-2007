<html><header><meta charset="utf-8"><title>食白果順番條氣再努力</title></header><body><h1>食白果順番條氣再努力</h1><p>一連幾張樂壇成績表終於派完，結果當然係有人歡喜有人愁。06年一個獎都攞唔到嘅郭富城同梁詠琪，慘被封為「白果王」同「白果后」。不過都唔使愁嘅，因為白果有固腎補肺、益氣、清熱、降血脂等功效，既然咁補氣，就算冇獎攞，條氣都應該順番晒啦！<br>記者：趙珮倩<br>攝影：陳陶鈞</p><p>冬菇白果浸小棠菜</p><p>需時：10分鐘<br> 價錢：$12/2人<br> 材料：白果2両、蝦米1/2両、冬菇4隻、小棠菜1/2斤、糖/鹽各1/2茶匙、雞湯1/2杯</p><p>做法：白果烚熟；冬菇/蝦米浸腍瀝亁備用；以少許油燒熱鑊，放入所有材料炒勻，加雞湯炒勻，放糖/鹽調味，最後以生粉水埋芡即可。</p><p>小棠菜</p><p>售價<br> （a）$2.5/斤　平之選<br> （c）$5.9/454g</p><p>豬柳白果漢堡</p><p>需時：15分鐘<br> 價錢：$10/2人<br> 材料：豬柳肉碎3両、白果1両、洋葱1/4個（切碎）、胡椒粉/麻油/鹽各少許、生抽/老抽各1茶匙、生粉1湯匙</p><p>做法：白果烚熟後切細粒，混入豬柳肉碎/洋葱碎，加入生抽/老抽/胡椒粉/麻油/鹽/生粉及1湯匙水拌勻；燒熱鑊，將混好的肉分成大小相若的漢堡餅，每面煎大約3分鐘至熟透即可。</p><p>豬肉</p><p>售價<br> （a）$32/斤</p><p>日式海鮮燉蛋</p><p>需時：15分鐘<br> 價錢：$20/2人<br> 材料：蝦仁1両、帶子4隻、雞蛋2隻、蘑菇/白果各適量、金華火腿雞湯300毫升、蒸魚豉油少許</p><p>做法：先烚熟蝦仁/帶子/蘑菇/白果，瀝水備用；雞蛋攪勻後以保鮮紙隔泡倒出，並用篩隔出蛋液，以1：2蛋液對雞湯的份量，放入所有材料，蒸10分鐘，吃時淋上蒸魚豉油。</p><p>雞蛋</p><p>售價<br> （a）$5/8隻　平之選<br> （b）$7.9/6隻<br> （c）$8.9/6隻<br> （d）$13.9/12隻</p><p>高燒白果</p><p>需時：15分鐘（不計浸白果時間）<br> 價錢：$10/3人<br> 材料：橙1個、白芝麻適量、砂糖1両、白果2両、生粉少許</p><p>做法：白果煮熟後，加入橙皮和少許砂糖浸1晚水至入味，備用；砂糖以大約100毫升水煮溶，加入浸過的白果拌勻，以生粉水埋芡；白鑊炒香白芝麻，灑上面，最後放上切成小片的橙伴碟。</p><p>橙</p><p>售價<br> （a）$10/3個<br> （b）$14.5/5個　平之選<br> （c）$13/4個<br> （d）$3.5/1個</p><p>白果腐竹煲雞湯</p><p>需時：1小時<br> 價錢：$40/3人<br> 材料：鮮雞1/2隻、蟹味菇3両、白果2両、腐竹1塊、鹽少許調味</p><p>做法：以21/2公升水煲溶腐竹，加入鮮雞/白果/蟹味菇，以慢火煮大約40分鐘至雞熟，最後落鹽調味。</p><p>鮮雞</p><p>售價<br> （a）$55/隻<br> （b）$29.9/隻　平之選</p><p>超市/街市資料</p><p>a.油麻地街市<br> 油麻地甘肅街20號<br> <br> b.百佳<br> 沙田大圍道49至53號地下<br> 26931619<br> <br> c.惠康<br> 沙田大圍積富街33號積富樓地下<br> 26990859<br> <br> d.華潤萬家<br> 佐敦文苑街2至4號<br> 23844526</p></body></html>