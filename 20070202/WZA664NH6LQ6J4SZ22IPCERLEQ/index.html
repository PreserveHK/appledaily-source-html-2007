<html><header><meta charset="utf-8"><title>求驗客手記：碧咸雞仔聲響遍超級碗</title></header><body><h1>求驗客手記：碧咸雞仔聲響遍超級碗</h1><p>萬人迷碧咸要到下季先正式亮相美職聯，但佢嘅影響力已滲入美國運動界，連美式足球超級碗都預埋佢玩；萬人迷拍住Rap界紅人LLCoolJ嘅廣告，會喺周日比賽時播放；據講，佢會利用獨特倫敦口音雞仔聲，發放笑彈，但係咪爛gag就要睇過至知喇！日前，連紅透美國嘅「老虎仔」活士都預言，萬人迷嘅來臨將令該國體壇發生巨變！</p></body></html>