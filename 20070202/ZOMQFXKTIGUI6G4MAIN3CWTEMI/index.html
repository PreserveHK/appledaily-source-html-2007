<html><header><meta charset="utf-8"><title>椰絲芒果卷同Darling甜入心</title></header><body><h1>椰絲芒果卷同Darling甜入心</h1><p>芒果甜品的甜甜酸酸好清新，又唔會太甜膩。最近帝京酒店花月庭推出「芒果，moncheri！」下午茶自助餐，有多款以香芒製作的創新甜品，首推焗椰絲芒果卷，以酥皮捲住椰絲和芒果肉，外層香脆，內裏果肉香甜多汁，並滲出淡淡椰香。食甜品點可以缺少朱古力，佢哋個朱古力芒果酥餅，食落甜滑芒果與濃郁朱古力溶和在一起的滋味實在是一種享受。另外，還有香芒吉士酥盒、栗子忌廉芒果卷、迷你芒果布甸撻、香芒芝士蛋糕及鮮芒果班戟卷等多款甜品及其他數十款食品以供選擇。moncheri在法語是MyDarling的意思，你又會否叫你個Darling齊齊去食番個芒果MyDarlingBuffet？<br><br>記者︰林思樂</p><p>花月庭（26226156）<br> 地址：九龍太子道西193號帝京酒店2樓<br> 供應時間：星期六、日及公眾假期3:30pm-5:00pm<br> 收費：成人$128　小童$98</p></body></html>