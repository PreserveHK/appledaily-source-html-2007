<html><header><meta charset="utf-8"><title>瘦男抬頭SkinnyJeans窄爆潮</title></header><body><h1>瘦男抬頭SkinnyJeans窄爆潮</h1><p>女孩子可以愛靚唔愛命，男孩子愛潮亦絕對不惜痛苦。好似今年大熱的貼身SkinnyPants，無論貼腳牛定西褲，只要配搭得宜，真是越看越有型格。就連新SunBoyz的Steven都緊貼潮流，以窄褲上陣載歌載舞，可惜動作太大，搞到爆胎出洋相。不過要型就要冒險，今日就教大家點襯窄褲之餘，順便提醒一下有咩動作唔做得！<br>記者：許維雅<br>攝影：伍慶泉<br>Model：Jimmy@CalCarrie's</p><p>3個窄爆Look<br>01.恤衫打呔玩Hi-end</p><p>着SkinnyPants唔定要玩Punk玩Rock，只要上身配搭不同類型的衣物亦會帶出不同味道。今年有很多Hi-end名牌都有出SkinnyPants，當然亦出了很多JustFit的上衣作配套，最大路最潮的襯法絕對是衫加條半鬆打的領呔，着出斯文Hi-end味道的型格。<br> RAFSIMONS白色背心恤衫$1,899/a<br> RAFSIMONS黑色貼腳薄身西褲$2,799/a<br> RAFSIMONS灰色斜紋領呔$1,699/a<br> （Shoesmodel'sown）</p><p>02.牛仔Look夠Raw</p><p>西褲仍然不是你杯茶？可以選擇一條SkinnyJeans。今季亦有不少牛牌出了很多直腳偏貼的牛仔褲，簡簡單單襯件細碼Tee加件牛仔褸，已經可以緊貼潮流又不會顯得外形太激，充滿Raw的味道。<br> MARTINMARGIELA白色錯視PrintTee$1,550/a<br> Tough淺藍色洗水反面牛仔褸$795/c<br> Tough深藍色洗水牛仔褲$795/c</p><p>03.CasualLook夠Young</p><p>其實今季的SkinnyPants都不一定是全貼腳款式，當中很多都是直腳偏窄褲款。嫌斯文Hi-endLook太高調，可以揀一條這類的SkinnyPants配襯一件JustFit的PoloTee加棉質外套，適合年紀較輕的男孩着出YoungCasual的味道。<br> D&amp;G粉紅色短袖PoloTee$1,000/a<br> RAFSIMONS黑色立體剪裁貼腳西褲$5,599/a<br> WHEREABOUTS灰色Zip-up連帽外套$2,199/a<br> （Shoesmodel'sown）</p><p>穿SkinnyPants4大苦處（5個★最苦）<br>第一苦踎唔低</p><p>★★★★1/2<br> 叫ModelJimmy試着SkinnyPants，Jimmy二話不說第一樣就試吓踎唔踎得低。最低就是相中這個程度，佢話：「再低？真係爆㗎喇！」</p><p>第二苦着鞋都困難</p><p>★★★1/2<br> Jimmy：「幸好係低腰款式，着鞋都勉強可以。但褲位咁緊，着鞋都好辛苦！」</p><p>第三苦大動作免問</p><p>★★★★<br> Jimmy：「最辛苦就係膝蓋位置及『細佬位』，好緊！莫講話跳舞，大動作啲都唔得！」</p><p>第四苦除褲着褲都難</p><p>★★★★<br> Jimmy：「褲腳太窄！隻腳越大就越難着！除都要好嘥時間，有人幫我除會好啲！」</p><p>總結：要慢慢適應</p><p>「我着上去都感覺好辛苦，何況要長時間着住，感覺好唔慣，唔係咁舒服！所以開頭試，都係唔好揀啲咁貼褲款，慢慢適應咗先再着啲真係全貼嘅褲！」</p><p>日本潮誌勁捧</p><p>翻開本本日本潮誌，無論預覽07大熱、新貨Styling定SnapShot，都有型男着SkinnyPants作示範。即使西褲或牛仔褲，十居其九都教大家襯恤衫及西裝形外套，以斯文形象掛帥，不妨參考。</p><p>林祥焜：最緊要有彈性</p><p>「我偏愛質地夠彈性同低腰嘅褲，唔覺得太辛苦。但下身線條太粗嘅就真係唔好着！其實揀條合適SkinnyPants難度好高。揀條低腰同直腳得嚟偏窄身嘅褲已經好靚，至於上身，都係配襯番較JustFit嘅衫。」</p><p>設計師陳刀：肥仔免問！</p><p>「呢幾年音樂文化主導好多Hi-end品牌，SkinnyPants係最好例子。要着得好睇，當然係身形要修長，呢股潮流，肥仔免問。今年最Hit配襯方法都係偏向斯文，一件JustFit嘅恤衫加條領呔已經好好睇。」</p><p>其他選擇</p><p>講起今季褲潮流，鬆身大碼牛似乎已遭完全淘汰，今季牛牌為迎合潮流，推出很多貼腳牛仔褲或直腳偏窄牛仔褲。大部份款式都沿用洗水牛仔布，不過就以簡單利落設計為主，少有花巧誇張的窩釘及刺繡。</p><p>店舖查詢：</p><p>a/I.T（28344056）<br> 銅鑼灣信和廣場一樓<br> <br> b/Levi's（25751125）<br> 銅鑼灣羅素街26號地下<br> <br> c/ToughJeansmith（27363809）<br> 尖沙嘴柏麗大道G11地下</p></body></html>