<html><header><meta charset="utf-8"><title>Frapbois皮帶未上架即掃</title></header><body><h1>Frapbois皮帶未上架即掃</h1><p>「平時我揭雜誌，見到啲新嘢靚嘅都會特登去搵一搵，好似前幾日去Frapbois，揭吓佢本書啦，結果就見到未上架嘅皮手帶。另外喺日本書度見到對Boots，用冷織成嘅Boots，夠特別又Kawaii，於是叫Friend飛開日本順手買埋。」<br>記者：梁學文</p><p>Frapbois皮手帶</p><p>邊度買：Frapbois專門店<br> 幾多錢：$399<br> 「前幾日買嘅，原本係舖頭本雜誌見到，第一眼見到就經已好鍾意，即刻問個Sales，咩嚟㗎？（扯高8度），原來係皮手帶。買嗰陣仲未上架，不過我諗??家應該有得賣。我鍾意條皮手帶有窩釘設計，勁Rock勁Punk！一共有黑白兩色，黑色Rock味更重，要襯番件Rock啲嘅衫。白色就少女些少，斯文之中又帶點狂野噃。</p><p>Frapbois長襪</p><p>邊度買：Frapbois專門店<br> 幾多錢：$299<br> 「春天就快到，咁啱被我見到呢款橫間長襪，最正係4個骨設計，夠晒保暖。一共有3個色，有黑色、泥黃色同粉紫色，粉紫就好襯春裝，而且夠Cutie，應該好快就會賣晒，不過我就鍾意另外兩個色多啲。4個骨襪肯定係今季大熱，又易襯又好睇。」</p><p>CandyStripper冷Boots</p><p>邊度買：日本<br> 幾多錢：約$1,300<br> 「呢排又凍番，喺雜誌見到有款冷Boots，鞋頭有兩隻鬥雞眼好得意！叫朋友去日本就順手買返嚟㗎。全對都係冷，超暖，呢排得10度肯定唔會凍親啦！」</p></body></html>