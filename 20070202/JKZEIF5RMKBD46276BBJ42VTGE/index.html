<html><header><meta charset="utf-8"><title>臨時店玩2日114件日本精選水貨</title></header><body><h1>臨時店玩2日114件日本精選水貨</h1><p>相信每位哈日人士都喜歡去日本，每個哈日迷都有搭去日本旅行朋友買嘢的經驗。住了日本多年的Meter（劉米高的日本繙繹專員），今次破天荒搜集了香港罕見的114件日本貨，於香港展覽及給大眾預訂。件件貨品新奇趣怪，種類大至單車，細至火機、電話繩都有；潮至Crossover限量版Tee，偏至藥丸亦有賣。問到今次展覽的目的及入貨準則，Meter就話：「其實一向想喺香港搞一間類似咁嘅形式的迷你日本百貨店，不過自己又忙，又少時間喺香港，所以諗咗好耐都未實行。今次終於成功集齊自己的心水貨品，希望可以小試牛刀，睇吓自己眼光準唔準，自己入嘅貨啱唔啱香港人口味。114件貨品之中有一半係曾經有朋友託我去日本買開，自己試過又幾好。另一半係自己鍾意嘅。」今次日本水貨展覽只限兩日，各位絕對要把握時機。最後唔少得當然是快人一步搶UNDERCOVER的開季Tee等潮物啦。唔訂都不妨上去感受一下這一陣日本風情。</p><p>M-Store二日伴百貨</p><p>日期：2月10日至2月11日<br> 時間：上午11時至下午8時<br> 地點：尖沙嘴廣東道12號松鳳商業大廈5樓<br> 查詢：60880330（Calvin）<br> 付款方式：只接受現金</p></body></html>