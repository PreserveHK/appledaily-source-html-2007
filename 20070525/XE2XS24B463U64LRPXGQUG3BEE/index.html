<html><header><meta charset="utf-8"><title>型事專輯：<br>agn囗sb.×AbdelkaderBenchamma<br>超現實法式5月</title></header><body><h1>型事專輯：<br>agn囗sb.×AbdelkaderBenchamma<br>超現實法式5月</h1><p>天馬行空的藝術創作一向定義廣。agn囗sb.5月請來的年輕法國畫家AbdelkaderBenchamma係最好的例子，沒有誇張、譁眾取寵的題材、棄用搶眼鮮艷的Painting色彩。簡單而言，用一支黑色水筆畫盡世界每一角落，今趟首次畫到香港，你又會否欣賞這些令賞畫者抓爆頭都睇唔明的超現實水筆創作畫呢？<br><br>記者：許維雅<br>攝影：黃子偉&#13;</p><p>來香港畫洋紫荊？</p><p>AbdelkaderBenchamma首次來港搞展覽，於畫廊牆上畫了一幅表達由中心向外伸展的Signpen畫。內容任憑賞畫者自己幻想，但記者就覺得好有洋紫荊的神髓。</p><p>用水筆畫代替寫作
</p><p>年紀輕輕的法國畫家AbdelkaderBenchamma，其藝術成就不見得怎麼轟動，但其作品卻充滿個人風格。一幅幅單以水筆繪畫的黑白色抽象藝術畫，雖然色彩欠奉，但只要看到畫中繁複而仔細的線條，就不禁令人對其畫功的讚歎。Abdelkader：「我細細個就鍾意畫畫，不過當年只喜歡畫漫畫。直至02年在美術學院進修嘅時期，畫油畫令我感覺好厭悶，所以就停低落嚟，不斷睇書、寫作。後來我發覺寫作要顧及好多詞彙上的問題，感覺十分麻煩，於是就決定用畫來表達自己。為咗令我嘅畫更強烈表達係我啲寫作，我決定只用水筆、簡單嘅線條去表達我嘅創作。我啲作品大概分為兩類，第1類係以人同物件去描繪我平日發白日夢、天馬行空的想法；第2類係單用不同長度的線條去表達一個Expose同Extend的理念。」
</p><p>不畫草圖不修改
</p><p>其實Abdelkader的水筆畫另一大特色，係所繪的人、物甚至乎一大堆的線條永遠超現實，賞畫者唔明外，畫家Abdelkader自己亦答不出所以然來。Abdelkader：「我每次創作一幅畫時，都要有好多準備，要好集中，咖啡、音樂、同一個靜嘅地方都係絕不能少。當我有嘢想抒發時，我會準備好一切，然後隨心所畫。所以我從來唔會畫草圖，所畫嘅每一筆更唔會修改，我要表達我想嘅一切。哈哈！最後畫得唔好，當然唔會要，但唔會再畫。我所有嘅作品都唔希望係對定錯、有特定嘅意思，我目標係每幅都保留幻想嘅空間給欣賞我作品嘅人，可能就係咁，啲人會覺得好抽象。」</p><p>真迹$7,000起</p><p>今次畫廊共展出26幅展品，大部份均接受訂購，價錢由$7,000至$18,000。此外，更有多款紀念品作獨家發售，包括限量版水杯連油性墨水筆套裝，讓大家可以在杯上為Abdelkader的作品作延續。同時更有3款Tee及畫冊作發售。</p><p>香港展覽紀念品俾你自己畫</p><p>Abdelkader展出作品</p><p>AbdelkaderBenchamma小檔案</p><p>AbdelkaderBenchamma，現年31歲，兩歲始對畫畫產生興趣。00年考入法國「BEAUX-ARTSdeMONTPELLIER」美術學校修讀了第1期的3年美術課程；03年再進入「BEAUX-ARTSdePARIS」美術學院，共考取兩個美術文憑。其間不斷參與不同國家的藝術展覽，如法國、德國及西班牙。直至2006年5月，於法國LeHavre作出首次名為《Enfuite》的個人展覽，並於07年獲得3個美術獎項，亦獲得b姐青睞，曾合作推出過ArtistSeries，已斷市。</p><p>「Theythinkthatoncetheyarethere,itwillbefinished」展覽資料：
</p><p>日期：5月26日至7月28日<br> 時間：11:30am-8:00pm（假日休息）<br> 地點：agn囗sb.'sLIBRAIRIEGALERIE（灣仔永豐街18號1樓）<br> 查詢電話：28695505（免費入場）</p></body></html>