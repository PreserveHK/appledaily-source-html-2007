<html><header><meta charset="utf-8"><title>窩輪搏擊：中煤破關7943可短炒 - 俊樺</title></header><body><h1>窩輪搏擊：中煤破關7943可短炒 - 俊樺</h1><p>花旗股市前晚先升後跌，道指早段好威，試過衝上13600，但係收市就倒跌，唔見咗14點。呢啲調整暫時可以當技術調整嚟睇，但係美國同伊朗嘅關係緊張，可能會成為新嘅炒作藉口，必須留意。<br> 前日美軍兩艘航空母艦率領7艘軍艦喺日光日白嘅時間越過霍爾木茲海峽耀武揚威，擺明向伊朗發出警告，大家估吓伊朗會唔會就咁收斂對美國嘅敵意？俊樺認為一啲都冇幫助，而且仲會加深雙方嘅猜忌。伊朗嘅國力唔同伊拉克，如果美國冇顧忌，根本就唔使耀武揚威，大家依呢條線路諗落去，就會好清楚。<br> 香港兩大富豪指國內股市有泡沫，A股同B股都冇反應，話知你係「超人」定「股神」。不過，「真正嘅神」格林斯潘開口就不得了，格老話內地股市有大插風險，昨日A股同B股齊齊底收。不過，睇嚟國內股民嘅瘋狂唔會就咁冷卻。</p><p>中煤C輪7943：中煤（1898）前日報收9.27元，喺9元關前游咗咁耐，終於破關而上，短線會推向10.6元，可以買啲C輪7943，隻輪昨收35.5仙，有效槓桿2.6倍，正股升上10.6元，7943會喺48仙樓上，正股跌穿8.7元止蝕。</p></body></html>