<html><header><meta charset="utf-8"><title>上海最高檔酒店名Spa助陣<br></title></header><body><h1>上海最高檔酒店名Spa助陣<br></h1><p>我不嬲都識歎，鍾意周圍去見識兼飲飲食食，而我女朋友亦不遑多讓，鬼咁鍾意去浸spa做massage。我知上海準備於08年開間新酒店，仲話銳意成為上海最高級嘅酒店咁話，咁有志氣當然要有番咁上下設施至講得出啦！原來酒店搵來得過好多國際大獎嘅spa品牌AnantaraSpa做合作夥伴，而且酒店位處於隱蔽的靜安公園內，算得上是上海城市的世外桃源，酒店更是公園內的唯一一所酒店；除了寧靜環境，毗連四通八達的交通網絡，有兩條主要地鐵路線的交滙點，方便到暈；酒店房間都犀利，二萬三千平方米之內只有230間房，每間面積由47平方米到470平方米不等，個Spa有五間豪華水療套房，更有蒸氣淋浴和雙人沐浴缸，啱晒我同女朋友一齊歎啦！水療中心仲話會專為酒店度身訂做的一系列護理服務，一於攞定假同女朋友去歎啦！</p><p>上海璞麗酒店<br> 地址：中國上海市承德路1號<br> 房價：預計雙人房每晚由350美元起<br> 查詢：（86）21510-28998<br> <br> 悠樂祥<br> 酷愛旅遊，搭飛機多過搭巴士，天生樂天派。</p></body></html>