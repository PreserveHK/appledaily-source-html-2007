<html><header><meta charset="utf-8"><title>權相佑波衫月老搞笑</title></header><body><h1>權相佑波衫月老搞笑</h1><p>權相佑噚日出席咗韓國搞笑藝人金賢基喺首爾舉行嘅婚禮，權權竟然穿上波衫到場，令唔少記者都好驚訝。權權本應同搞笑藝人金賢基大纜都扯唔埋，但原來佢係呢對新人嘅月老。事緣一年前，權權搵咗金賢基做佢嘅日本影迷聚會司儀，金就喺聚會上經朋友介紹下識咗呢位日籍太太，佢兩公婆今次真係要多謝權權喎！</p></body></html>