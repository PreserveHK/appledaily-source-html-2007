<html><header><meta charset="utf-8"><title>選美姊妹再爆胸戰<br>陸詩韻、鄧上文交換身體秘密</title></header><body><h1>選美姊妹再爆胸戰<br>陸詩韻、鄧上文交換身體秘密</h1><p>陸詩韻及鄧上文昨日在公開場合行泳衣騷，陸詩韻是選港姐後首度以泳裝示人，心情特別緊張，她透露和鄧上文是同一屆港姐選美出身，當年換衫時都互相幫忙，故非常了解對方的身體，不會感到尷尬。</p><p>陸詩韻、鄧上文、女模CaraG.及一班香港泳隊選手，昨日在觀塘apm出席「speedoGrantHackett亞洲之旅泳衣Show」，一眾藝人及游泳健兒穿上最新系列的泳裝在台上行catwalk，並且有機會跟奧運游泳金牌得主GrantHackett作近距離接觸。</p><p>做足防走光措施</p><p>陸詩韻表示今次是選港姐後首度以泳裝示人，所以心情特別緊張，她說：「選港姐嘅時候，我同Sherman（鄧上文）係14號同15號，經常企喺對方隔籬，我哋換衫嘅時候都會互相幫忙，一早已經好了解佢嘅全身。我選美嗰時比較fit，𠵱家可能鬆懈咗，都重咗2、3磅，知道要着泳衣都專登走去曬太陽，不過可能唔夠時間，所以曬唔黑。」問身材出眾的陸詩韻其性感尺度為何時，她說：「今日呢啲都好運動型，唔係好性感，公司有人睇過晒啲泳衣先畀我哋着，我哋都會做足防走光措施，保證萬無一失。」</p><p>鄧上文冇膽裸曬</p><p>穿上泳裝的鄧上文明顯現出曬後的印痕，問她可會考慮裸曬，她說：「我好耐冇着過一件頭泳裝，未去過天體沙灘，亦都冇膽量去試。曬完有印都冇所謂，反而仲可以做吓對比，睇吓自己曬得靚唔靚。」<br> 採訪：卓美娟　攝影：陳偉權</p></body></html>