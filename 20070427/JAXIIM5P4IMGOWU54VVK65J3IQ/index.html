<html><header><meta charset="utf-8"><title>數碼達人：20吋機霸Notebook<br>拎出街矚目　練臂力</title></header><body><h1>數碼達人：20吋機霸Notebook<br>拎出街矚目　練臂力</h1><p>曾經有人講過，17吋Notebook已經係極限，再大吋數嘅Notebook已經唔係Notebook，而係一部Desktop！acer有無聽過以上呢句說話就唔知，不過佢就做出一部移動式DesktopAspire9810，擁有一個20.1吋巨芒屏幕，立即將所謂多媒體Notebook都比下去。9810除咗屋企用夠震撼，拎出街亦夠晒「矚目」，大前提係你能夠拎住部7.8kg（成17.16磅）Notebook周圍走！<br>記者：許福合<br>攝影：何家亮<br>Modal：鋒</p><p>顯示器電腦二合一</p><p>見9810台型，第一印象係顯示器電腦二合一，可能唔少人屋企仲係用緊19吋左右顯示器，9810吋數高達20.1吋，而解像度更去到WSXGA+級，即係達1,440×990，採用16:10規格，而亮度有300nit及8ms反應時間，同獨立顯示器相差不遠，加上顯示卡用上GeForceGo7600，打機同睇戲都啱。見到Notebook用上咁大個芒，會擔心食唔食電？廠商亦見到危機，加上QuicCharge技術，據稱可延長電腦使用時間，減少叉電次數，預計可用3-4小時。<br> 作為一部航空母艦級Notebook，除咗有個巨芒外，機件規格都屬頂級，採用Core2Duo處理器及1GBDDR，硬碟方面更係Notebook少見行RAID0、1，兩隻160GB硬碟合共可用到320GB容量，要用上咁高容量，亦因為9810內置電視接收及錄影功能，可預校節目錄影，連錄影機都可慳番！</p><p>機件Snapshot</p><p>介面：</p><p>Ferrari5000內外皆法
</p><p>acer嘅法拉利系列Notebook雖然唔係第一次推出，不過每次皆有驚喜，今次新機Ferrari5000仍然用上黑與紅色作為主色配襯，流線型設計，最特別仲係用上碳纖維材料，打字時鍵盤周圍就有如一層軟皮，外觀唔錯同時手感亦舒服。新機保留採用AMD處理器傳統，用上Turion64X2雙核心CPU，能加入更多功能，有130萬像素鏡頭、藍芽VoIP電話及HDMI輸出等，不過最令人印象深刻，仲係每次開機，聽到一下跑車引擎發動聲音，加埋法拉利牆紙，Fans見到實流口水！<br> <br> 規格：Turion64X2、15.4"LCD、1GBDDR2、160GB硬碟、DVDSuperMulti、HDMI輸出<br> $14,990</p><p>同場加映：Aspire5100平價入門級</p><p>同期仲有部新機Aspire5100，雖然走平價路線，不過功能都齊全，用Turion64處理器，備有64bit軟件處理能力，亦內置有DVDSuperMulti、31萬像素眼仔、5合1讀卡器、802.11b/g等。<br> <br> 規格：Turion64、1GBDDR2、120GB硬碟、RadeonX1300、15.4"LCD、VistaHome<br> </p><p>查詢：IngramMicro（25649200）</p></body></html>