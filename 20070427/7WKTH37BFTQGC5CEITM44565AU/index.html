<html><header><meta charset="utf-8"><title>馮仁昭四圍超：那英傳赴加待產 - 馮仁昭</title></header><body><h1>馮仁昭四圍超：那英傳赴加待產 - 馮仁昭</h1><p>有傳內地天后那英上年年底同北京著名夜店VICS嘅老闆孟桐註冊結婚，噚日根據內地新浪網引述《中國新聞網》報道，話有消息指那英𠵱家喺加拿大待產，預產期係八月。對於呢件事，那英嘅家姐那辛就話唔可以代表佢發言，那英嘅經理人邱囗寬仲妙，佢話：「我只能告訴你，我沒有懷孕。」那英04年同內地著名球星高峰誕下一子，可惜兩人最終分手收場。</p></body></html>