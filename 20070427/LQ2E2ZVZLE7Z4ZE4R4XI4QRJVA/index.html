<html><header><meta charset="utf-8"><title>網上搜奇<br>韓佳茵領導服裝潮</title></header><body><h1>網上搜奇<br>韓佳茵領導服裝潮</h1><p>由韓佳茵演出嘅韓劇《魔女柔熙》雖然收視麻麻，前晚一集只得11.4%，不過佢喺戲裏面嘅打扮就好受韓國女觀眾歡迎，佢飾演冇拖拍嘅職業女性，令部份女觀眾感同身受。阿Net就發現內地有網站試圖解構韓佳茵劇入面嘅服飾，當中佢着過嘅古典同貼身風格衣服，今年會大行其道，仲話佢每集都戴唔同款式嘅大耳環，襯起短髮上嚟好有型喎。<br> 網址： http://fashion.xikr.com/vogue/mxxc/items/2007/04/18/36806.html </p></body></html>