<html><header><meta charset="utf-8"><title>好想飛　滑雪到5月：<br>山腳青草地　山上雪紛飛</title></header><body><h1>好想飛　滑雪到5月：<br>山腳青草地　山上雪紛飛</h1><p>近年愛上滑雪，1月在日本滑過還未夠喉，誓要在4月的歐洲之旅加插滑雪活動，來個LastCall。大家都懷疑4月天氣開始轉熱，旅程途經倫敦、米蘭及巴塞隆拿氣溫已升至攝氏十多度，另邊廂新聞DayDay熱話，溫室效應使今年各地的冬天提早結束，這個時候去歐洲滑雪，會不會失望而回？<br><br>記者：陸伊琳<br>攝影：陸伊琳、Nero<br></p><p>博一博郊遊滑雪一線之差</p><p>此行歐洲本以Shopping及睇波為主，難得長途跋涉飛到歐洲，好想一試在原始山谷中滑雪。當初本計劃在意大利完成這夢想，於是在年初時電郵到當地的旅遊資訊中心查詢4月滑雪詳情，回覆是：「抱歉，天氣反常，暫時答不實你4月這裏有沒有雪滑。」雪的質素十分重要，因直接影響我跌在地上時會有幾痛，假雪，NoWay！上網再Search，轉移西班牙那邊，結果發現距離巴塞隆拿140km有個叫Masella地方，5月仲可以滑雪，係真唔係呀，唔理啦，上網訂了個3日2夜滑雪租車套餐，每位$2,385。冇雪滑點算？惟有改為郊遊囉，因為呢個地方都幾偏僻，除了草原山谷，還是草原山谷，路上幾經轉折、迷路，到喇，但，雪呢？</p><p>2,500米高山享雪上樂</p><p>只不過與巴塞隆拿相距短短2小時的車程，溫差已相距5至10℃，皆因Masella位於海拔1,600米，來到這裏氣溫降至攝氏10度左右，但攝氏10度，足以溶雪，點滑雪呢？抱着半失望的心情去租借雪具，來到點都要滑吓吧。山下已長出滿地青草來，心情再一沉。套票包了LiftTicket，唔上山就蝕底！10分鐘的旅程，心情漸漸好轉，因為四周是白色一片，與山下情況大有不同，一落吊車，一滑，一跌，全是軟綿綿的雪地，接着還落下雪來，朋友的埋怨收起了，盡情在雪地滾呀，滑呀，由於我們位處於2,500米高山，往下望一片細小的綠田園，開揚壯麗。這時人不多，我們可趁機好好練習，夠唔夠本？絕對滿足呀！
</p><p>Masella
</p><p>地址：Av.PeudePistess|n17538Alp,Spain<br> 電話：（34）972-144000　<br> 網址：www.masella.com<br> 滑雪收費：日票$350起　<br> 雪具租借：每天$138起<br> 查詢：www.activitybreakseurope.com</p><p>NoEnglish雞同鴨講亂點菜</p><p>住在雪場旁當然好，但講求經濟實惠的我們選擇了15分車程往小鎮BellverdeCerdanya的一間3星酒店，家族式經營，老闆幫我們CheckIn，一輪的西班牙話，我們嘗試轉Channel，結果失敗，最後還是靠身體語言，成功攞房。滑雪套票除早餐外還包晚餐，不用看繁複的西班牙文Menu啦，因為是SetDinner，二選一，簡單很多。但最後亦逃不過熱情侍應的魔掌，明知我們不懂西班牙文，硬要和我們用西班牙文溝通講笑，還叫我這個中國人教他說英語，不如學廣東話啦！
</p><p>HotelBellvista
</p><p>地址：Ctra.dePuigcerda,4525720BellverdeCerdanya<br> 電話：（34）973-510000</p><p>其他5月滑雪地方　最後召集<br>1.日本草津國際滑雪場</p><p>位置：距離東京只是三個多小時車程。<br> 特點：自古以來這裏都是日本頂級溫泉鄉，11條雪道橫跨多個山頭。<br> 收費：1日滑雪券4,000日圓起<br> 查詢：www.kusatsu-kokusai.com<br> 套票：日航東京．草津溫泉4天逍遙遊每位$5,380起。<br> 查詢：34291288（日航天地）</p><p>2.加拿大WhistlerBlackcomb
</p><p>位置：加拿大不列顛哥倫比亞山脈沿線，距溫哥華約120公里。<br> 特點：山頭終年積雪，8,000多英畝的雪場有多個X-GamePark、飛台設施。<br> 收費：1日滑雪券49加幣起<br> 查詢：www.whistlerblackcomb.com<br> 機票：乘中華航空去溫哥華每位$3,780起，然後再轉乘Coach直達雪場，車程約2個半小時。<br> 查詢：www.zuji.com.hk</p><p>出門handbook
</p><p>簽證：持特區護照免簽證，持BNO則須辦理。<br> 查詢：25253041（西班牙領事館）<br> 機票：乘俄羅斯航空往巴塞隆拿，來回機票$3,533起。<br> 查詢：www.zuji.com.hk<br> 貨幣：1歐元約兌10.6港元<br> 旅遊查詢：www.masella.com&#13;</p><p>下周Masella大致多雲，間中有陽光，0至5℃</p></body></html>