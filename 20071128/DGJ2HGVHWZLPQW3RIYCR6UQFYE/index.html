<html><header><meta charset="utf-8"><title>Blog派分子：韓愛莉出院遮半臉</title></header><body><h1>Blog派分子：韓愛莉出院遮半臉</h1><p>韓國女子組合BabyVOXRe.V嘅前成員韓愛莉，早前做削面手術搞到要入院治理，前日佢透過blog同網友講，前日已經出咗院！可能韓愛莉知道每日有幾千人上佢個blog，所以過去兩日不斷強調自己只係做矯正牙齒手術而非整容，仲公開戴咗口罩嘅新相畀網友睇㖭。</p><p>大讚《色，戒》</p><p>韓愛莉又一口氣寫咗幾篇文，除咗話口部依然唔能夠撐大外，又列出幾部心水電影，包括李安嘅《色，戒》，佢仲話去到中段被劇情感動到喊咗出嚟，不愧為大導演李安同大明星梁朝偉嘅作品喎。<br> <br> 網址： http://www.cyworld.com/babyrev </p></body></html>