<html><header><meta charset="utf-8"><title>N度公演　無你咁好戲！</title></header><body><h1>N度公演　無你咁好戲！</h1><p>載譽二度、三度、四度、五度……公演，等於銀幣的兩面，是真的太受歡迎，抑或劇場界的創意跟膽量都減退？無獨有偶，以下兩齣都是做完又做，一以對白贏掌聲、一憑歌聲換喝彩，答案是甚麼，開公定係字，你話呢？<br><br>記者：吳佩璇、馮冠芝</p><p>陰道繼續獨白</p><p>《陰道獨白》三度上場，翻做就有呢度好，畢竟超過二萬名觀眾捧過場，在劇場界最好的宣傳莫過於口碑。公關宣傳照依舊是三個女人排排企，今勻是羅冠蘭、焦媛加鍾麗淇，但背後其實是千千萬萬個的女性宣言，劇情透過訪問超過二百位女性有關性、身體、陰道及暴力的題目後，將女性經驗中的多樣化心聲，衝破忌諱，以獨白形式揭露出來，給「陰道」重新詮釋。新鮮感還是有的，同場加演素黑、茜利妹及鍾燕詩撰寫香港現代女性心聲獨白。大抵能演完再演，這一句功不可沒：女人要愛自己，就必須從身體的最私密處開始。<br> </p><p>演期：12月20-26日<br> 地點：沙田大會堂演奏廳<br> 票價：$110-$240<br> 查詢：27349009</p><p>四度喝彩</p><p>成日話𠵱家啲後生仔中文越來越差，要佢哋一口氣講10個成語，難過一日打爆CookingMama2。無計，睇吓佢哋iPod入面啲廣東歌詞就知。不禁懷念陳百強、張國榮的年代，以歌論人生、即使唱情愛也不用「天天似蓬萊」，而係含蓄地在「地下鐵邂逅她」。難怪由以演繹陳百強、張國榮42首經典金曲，交代3名年輕人前路人生的音樂劇《喝彩》能四度公演。唱得同張國榮有幾成似的譚偉權，一幕哥哥上身飛撲落台與觀眾握手，一定睇到你喝彩。</p><p>演期：12月6、10-12日（8:00pm）12月8、9日（3:00pm）<br> 地點：葵青劇院演藝廳<br> 票價：$120-$250<br> 查詢：27349009</p></body></html>