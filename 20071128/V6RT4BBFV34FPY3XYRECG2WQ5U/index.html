<html><header><meta charset="utf-8"><title>細腦　飆上高速路</title></header><body><h1>細腦　飆上高速路</h1><p>新一代Laptop大都支援HSDPA，連近年新冒起的UMPC（Ultra-MobilePC迷你行動型電腦）亦已加入此行列。ASUS新推出的R2E就是第一部同時加入HSDPA和GPS的UMPC，無論搭地鐵、去CoffeeShop、逛商場或行公園，都可以隨時用HSDPA上網Send文件、玩facebook，真係好Free！<br><br>記者：馬靜兒<br>攝影：伍慶泉</p><p>當Wi-Fi廣告鋪天蓋地，全城Wi-Fi之聲此起彼落，越來越多Laptop開始加入內置HSDPA的裝置。原因好簡單，Wi-Fi始終有定點限制，但HSDPA只要在手機覆蓋網絡之內都可以高速上網，例如Wi-Fi未能覆蓋的地鐵車廂，就可以用HSDPA上網。加上最近已有網絡供應商將HSDPA上網速度提速至7.2Mbps，用到盡的話真係快好多。</p><p>首部UMPC支援HSDPA</p><p>ASUS首次推出支援HSDPA的UMPCR2E，在UMPC行列中都算突破。平日可以將文件在街上隨時Send返公司，又可以在搭車時Upload相片上網，非常方便。不過，其插SIM卡的位置在機背，要先拆電再用螺絲批鬆開面蓋才可插卡。這個設計應該要改善吓，通常在街上上網，隨時從手機取出SIM卡插入UMPC，無理由攞埋螺絲批出街啩！當然，去到提供Wi-Fi地點，你都可以用Wi-Fi上網，用藍芽傳輸都得。</p><p>內置GPS三地遊</p><p>R2E支援HSDPA上網之餘，更內置GPS，最正是送埋香港、台灣及新加坡的地圖。平日可以放在私家車車頭，方便選定行車路線。去台灣或新加坡公幹，又可以用這功能搜尋旅遊點位置，唔使揭地圖咁煩。加上外置的TVTuner，更可變身電視；插上外置DVD光碟機又可以睇片。但對於經常要打字的人，VirtualKeyboard就可能有點不便，好彩行貨跟機會送埋外置Keyboard，帶埋出街又得。</p><p>ASUSR2E</p><p>處理器：IntelPremiumMA110800Mhz<br> 作業系統：VistaHomePremium<br> 記憶體：1GBDDR2<br> 硬碟：80GB<br> 無線網絡：3.5GHSDPA，GPS連香港/台灣/新加坡地圖，藍芽無線網絡，Wi-Fi802.11b/g<br> 體積：234×133×28mm<br> 重量：830g連2-cell電池<br> 售價：$13,480</p><p>同場加映：人臉辨識Laptop</p><p>如果不習慣用UMPC，要求硬碟大一點，要有Keyboard和DVD光碟機，可以選擇同門的LaptopASUSU6。它一樣支援HSDPA，而且機面屬鋼琴烤漆面板，手墊位又用上真皮，論外形較一般Laptop高雅。加上它有人臉辨識功能，可以用自己的五官登入開機，安全得來都幾好玩。</p><p>ASUSU6</p><p>處理器：IntelCoreDuo<br> 作業系統：VistaHomePremium<br> 記憶體：1GBDDR2<br> 硬碟：160GB<br> 無線網絡：3.5GHSDPA，藍芽無線網絡，Wi-Fi802.11b/g/n<br> 其他：DVDSuperMulti光碟機<br> 體積：300×220×25.3-31.6mm<br> 重量：1.5kg連3-cell電池<br> 售價：$13,980</p></body></html>