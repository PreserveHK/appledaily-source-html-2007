<html><header><meta charset="utf-8"><title>馮仁昭四圍超：蒙嘉慧讚裸男好摸 - 馮仁昭</title></header><body><h1>馮仁昭四圍超：蒙嘉慧讚裸男好摸 - 馮仁昭</h1><p>蒙嘉慧（YoYo)噚日喺銅鑼灣擔任時裝品牌模特兒及剪綵嘉賓，有一名外籍裸男陪伴佢出場，YoYo話：「都戥佢慘，因為天氣凉，見佢凍到起晒雞皮，都有同佢講叫佢忍住，因為啲記者會睇到。」至於問佢摸個男模感覺，佢就笑話：「幾好摸。」問佢覺得個男模好摸啲，定係男友伊健好摸啲，佢就笑話：「我自己最好摸。」</p></body></html>