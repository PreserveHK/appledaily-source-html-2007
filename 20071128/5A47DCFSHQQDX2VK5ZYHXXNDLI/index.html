<html><header><meta charset="utf-8"><title>我，汽水罐　唔係垃圾</title></header><body><h1>我，汽水罐　唔係垃圾</h1><p>六、七十年代，可以話係最夢幻嘅年代！飲完嘅波子汽水，內裏的波子可以攞出嚟玩；街角士多水櫃機底嘅汽水蓋，搥扁後可以做「風車鋸」或搖鈴。𠵱家嘅人物質豐盛咗，又或易拉蓋決定咗我哋（汽水罐）「二奶仔」宿命，飲完嘅空罐，只會掉落垃圾桶或環保箱，唔通我哋真係咁冇用？<br><br><br>記者：朱崇德<br>攝影：黃子偉</p><p>阿婆踩罐　1毫子個</p><p>𠵱家嘅後生仔唔知汽水罐嘅用處，你可去旺角街頭搵個踩罐阿婆問，佢會答：「以前收汽水罐嘅廢物回收店通街都係，多到似米舖；𠵱家少咗好多，要走到落深水埗、大角嘴先賣到價！」<br> 當維他奶樽都唔使再「按樽」，飲完叫你掉落垃圾桶嘅年頭，大家有冇諗過一個汽水罐值幾錢？老懷安慰！原來每個都值1毫子，阿婆執到三、五十個就買到個麵包，二百多個仲可以食餐飯，盞鬼嘛？</p><p>球形掛燈</p><p>一般穿罐底，好多人都會聯想起超過2焦耳嘅氣槍，不過今日唔係教大家犯法；汽水罐底鋁料較厚又夠硬淨，所以最適合用作做燈飾，就算遇上燈泡的熱力都冇咁易變形。</p><p>材料</p><p>汽水罐底12個、燈膽連燈座1個、模型油4色、鐵線少許<br> <br> 製作時間：45分鐘<br> <br> 價錢：$70</p><p>Steps</p><p>小秘技</p><p>絕對要留意罐邊磨口步驟，因為罐身厚而鋒利，好易割傷手，一定要份外小心。</p><p>鐵皮×積木相架</p><p>呢個年頭嘅鐵皮玩具可以話屬高尚品味，過百上千才得一隻！今次教大家以可樂罐製鐵皮相架，感覺懷舊又有特色，製作簡易，積木所用嘅鐵皮，可以用罐底燈飾用剩的物料做，包唔浪費。</p><p>材料</p><p>汽水罐6個、木製三腳架1個、吉之島$10店積木12塊、㩒釘少許、熱溶膠槍1支<br> <br> 製作時間：20分鐘<br> <br> 價錢：$25</p><p>Steps</p><p>小秘技</p><p>留意step1的開料步驟，一個罐只可開兩塊，鐵片中間部份就是相架框的圖案，想砌出來的相架圖案美觀，就要在這兒預位。</p><p>啤酒巨罐座枱鐘</p><p>最近逛家具店，見到新出的汽水啤酒罐形CD架、雪櫃，放喺屋企潮到爆。不過講到尾都只係做個樣，點都唔及呢個啤酒鐘，真係以飲剩嘅罐嚟做，100%超真實。</p><p>材料</p><p>1公升裝鋁罐1個、鐘肉1個、時鐘針1包<br> <br> 製作時間：15分鐘<br> <br> 價錢：$20</p><p>Steps</p><p>小秘技</p><p>除咗可以用舊鐘拆下鐘肉做啤酒鐘外，在吉之島$10店都有DIY配件發售。</p></body></html>