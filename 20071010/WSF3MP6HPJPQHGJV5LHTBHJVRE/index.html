<html><header><meta charset="utf-8"><title>新車速報：搶睇Audi　8前速新車</title></header><body><h1>新車速報：搶睇Audi　8前速新車</h1><p>03年Audi曾展示過一款概念車Nuvolariquattro，在駕駛享受上相當突破，車迷對其外形及性能規格均有驚喜，在一片呼聲底下，廠方終於將其投入生產，成為剛熱辣到港嘅A5及S5兩大車系。</p><p>0-100km/h僅需5.1秒</p><p>驟眼睇A5規格，3.2公升V6引擎、265匹馬力雖則係勁，但勁得有啲普通啫！查實新車系最突破之處，係採用咗8前速Multitronic+/-半自動波箱，行車順暢爽快之外仲慳油啲㖭。<br> 而屬高級版本嘅S5就更勁喇，雖然跟舊型號一樣，只採用6前速Tiptronic+/-半自動波箱，不過引擎同A5相比，就由V6升級為V8，容積達4.2公升，令馬力輸出高達354匹，0-100km/h僅需5.1秒，絕對可跟超級跑車爭一日之長短，睇怕香港路面都好難玩得盡S5嘅Power囉。<br> 外形方面，偏向動感跑格設計，兩車系頭燈均改用全新LED式排燈，令車首觀感更醒神。車頭線條向前伸延，設計成V-styling之頭冚外形，加上車身兩邊側線微微向上傾，令側窗呈扁長設計，再添全車流線型跑格。車輪軸距及特大輪圈，更有增強抓地性能及穩定車身的作用。<br> 兩大車系在今天正式發佈，今個周末大可落Showroom親身感受A5及S5魅力。咩話，等唔切？咁就要昅實聽日「Car通」嘅AudiS5詳細試車報告喇！<br> <br> 記者：徐影龍</p><p>規格表：</p><p>型號：AudiS5<br> 引擎：4,163c.c.V8FSI<br> 馬力：354hp/7,000rpm	<br> 扭力：450Nm/3,500rpm<br> 傳動：6前速+/-波<br> 售價：$749,000<br> <br> 型號：AudiA5<br> 引擎：3,197c.c.V6FSI<br> 馬力：265hp/6,500rpm<br> 扭力：330Nm/3-5,000rpm<br> 傳動：8前速+/-波<br> 售價：$599,000<br> <br> 查詢：奧廸陳列室（25281862）</p></body></html>