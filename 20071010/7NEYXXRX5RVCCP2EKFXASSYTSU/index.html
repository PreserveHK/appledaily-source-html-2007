<html><header><meta charset="utf-8"><title>零底薪遭雪藏　火滾<br>袁彌明勇闖無綫求解約</title></header><body><h1>零底薪遭雪藏　火滾<br>袁彌明勇闖無綫求解約</h1><p>繼富家子王賢誌劈炮唔撈無綫後，近日晉身「才女」行列的袁彌明，因為不滿遭無綫無故「急凍」，令零底薪經理人合約的她在雪藏期間，既食白果又沒收入，敢言的她為自己前途着想，前日與無綫高層面談時，主動要求解約。</p><p>熱愛寫作兼詞鋒銳利的袁彌明，上月底在專欄暗寸無綫總經理陳志雲愛將崔建邦，因踩中「地雷」，她立即被調出《娛樂直播》主持工作，袁彌明雖有份主演熱播中的新劇《通天幹探》，但近日多次大型宣傳也被抽起。</p><p>斥無綫態度敷衍</p><p>敢言的袁彌明希望可清楚了解自己犯了甚麼彌天大罪，才招致入雪櫃，她日前去信藝員部，要求與高層會面。有消息指她前日中午獨自返回藝員部面談，不過約見她的並非無綫製作資源部副總監樂易玲，而只是無綫藝員部發展科經理陳佩華，由於袁彌明仍未能清楚理解被雪原因，所以她向無綫提出解約要求。<br> 據知袁彌明與無綫簽訂的經理人合約到09年底才約滿，她是零底薪藝人，只是多勞多得，還要給公司抽佣，所以在雪藏期間，沒有工作安排便沒收入的她一直食穀種。<br> 記者昨日致電袁彌明求證主動提出解約一事，她說：「係呀，我無謂否認，𠵱家等公司內部安排再開會。我預咗消息漏出去後，冇得返轉頭。」假如無綫挽留，袁彌明會否改變主意？她說：「要睇公司出乜嘢條件同誠意，噚日見面，樂小姐都冇嚟，公司又冇搵一個知晒件事來龍去脈嘅人嚟講，好敷衍我。記得《娛樂直播》個監製講過調走我唔係佢嘅意思，係高層指令，邊個高層落命令停我職嘅話，我好希望同佢對話。」</p><p>「若誹謗可告我」</p><p>袁彌明表示當初動筆簽約，因為她相信無綫做經理人可協助她演藝事業發展，她說：「可惜公司冇履行到呢份合約精神，我對佢好失望。如果話我喺專欄寫嘅嘢點着火頭，香港係有新聞同言論自由，我寫嘅嘢誹謗到某人，佢可以控告我，但換咗經理人懲罰我就好冇根據。」</p><p>樂易玲：佢諗多咗</p><p>問到袁彌明解約後會有甚麼後路？她說：「冇㗎。」亞視或有線招手可會考慮？她又說：「我想保留番自由身，我對拍劇、拍電影同寫作都好有興趣，只要合適嘅工作都想嘗試。」<br> 樂易玲昨日在電話中回應：「呢啲係佢（袁彌明）個人宣傳伎倆，我哋冇諗過同佢解約，公司一直都有安排佢工作同試鏡。」對於袁彌明在Blog和專欄的文章，樂易玲說：「我哋有勸佢寫嘢要顧吓人哋嘅感受，大家係同事，未來好多合作機會。佢調出《娛樂直播》係因為製作部有換人嘅自由，如果佢以為自己做咗啲嘢令公司唔開心，係佢諗多咗。」<br> 採訪：比華利、戴彩煥</p></body></html>