<html><header><meta charset="utf-8"><title>對Mon有話兒：拉姑又結婚網友唔睇好</title></header><body><h1>對Mon有話兒：拉姑又結婚網友唔睇好</h1><p>肉彈彭美拉安德遜（PamelaAnderson）最近同ParisHilton春宮帶男主角RickSalomon結婚，不過有黑心網友就話呢對男女私生活混亂，而且拉姑上次同KidRock結婚唔夠4個月就散，睇怕同新老公都唔會捱得耐過兩個星期。<br> <br> Mrs.Ronaldo︰我估佢哋六日就玩完，彭美拉個樣真係好唔掂，呢個男人對眼係咪有問題？<br> <br> faylinn︰佢哋兩個真係好惡心，可能係為博見報而結婚，相信玩唔長。<br> <br> Parker︰我話佢哋兩個天生一對，正一姣婆遇着脂粉客，點會唔長相廝守？<br> <br> Am︰佢哋兩個衰埋一起就好，我反而替拉姑對仔可憐，有個咁嘅壞媽媽。<br> <br> Afro-Latina︰我就估6個月，但期間肯定有春宮帶外洩。<br> <br> shooshoo︰我估拉姑最後嫁嘅次數多過伊莉莎伯泰萊！</p></body></html>