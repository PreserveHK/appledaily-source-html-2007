<html><header><meta charset="utf-8"><title>恤髮這回事
 - 陳也</title></header><body><h1>恤髮這回事
 - 陳也</h1><p>陳太「忽然恤髮」，左佬們一個二個跳出來手舞足蹈踩個飽，像開丸仔派對。這樣也好，這場補選，左佬陣營發了聲，做回了本份。否則嘛，可能真有人以為，葉劉說自己跟民主派無分別的話是千真萬確的，而陳太也是跟民建聯和曾憲梓他們有「秘密通道」式交情的。這趟快閃去恤髮，暴露出陳太並無民建聯或者自由黨的「無間道」臥底幫拖，甚至連泛民這邊，也是君子之交，出選既然是君子協定，恤髮修甲這些婦女項目屬於下欄，不必以黨規管制也。<br> 阿太恤髮，天經地義，男性評論員礙於性別，無論如何是局外人，摸不着天靈要穴。老實講，女人唔補好易老，髮膚妝容執少日都會信心動搖，這是做女人的艱難，同性之間，心照不宣。是以女選民不當陳太快閃恤髮去，是公關失誤大災難，只有婆娘型的男人咿咿哦哦左呻右呻嚕叼嚕囌。陳太補選而已，又不是坐月子，幹麼民建聯那幫男人淪落得像七老八十的刻薄家姑，跟貼身追到髮廊外破口大罵陳太那位「阿嫦」一樣得人驚。那邊廂，葉劉雖然不必再做「髮型捍衞士」，可萬一她爭取時間落區掃街時順便趁大減價掃貨置裝，是無須民建聯「許可」的。兩位阿太都是髮型屋常客，恤髮共同體，爭票之餘唯一共同話題是交換邊隻甲油色靚襟搽的情報。男人老狗，從M字頭八両金到地中海，學者教師匠到領帶大王，一律得個恨字，無緣落疊。</p></body></html>