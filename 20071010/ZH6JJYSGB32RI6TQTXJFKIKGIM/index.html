<html><header><meta charset="utf-8"><title>章子怡變扯線木偶任你舞</title></header><body><h1>章子怡變扯線木偶任你舞</h1><p>𠵱家網友啲執相功力越嚟越厲害，將人變成死物都得！最近就有人將一班荷李活明星嘅相片，用電腦變晒做扯線木偶，效果非常像真。</p><p>關節位仔細</p><p>最似嘅莫過於章子怡同劉玉玲呢兩位華裔女星，利用電腦改造後，佢哋個樣都十足中國娃娃咁，最勁係網友連啲關節位同吊繩都整得非常仔細，幾可亂真。至於女歌手GwenStefani同《迷》（Lost）女主角伊雲祖蓮莉莉（EvangelineLilly）可能平時個樣都有啲似公仔，所以出到嚟嘅效果好逼真。<br> 有份變身扯線公仔嘅仲有近日人氣極高嘅謝茜嘉艾芭（JessicaAlba）、靚太伊娃隆歌莉亞（EvaLongoria）同《歌舞青春》（HighSchoolMusical）男女主角ZacEfron同VanessaHudgens等。不過最搞笑係整影帝羅素卻爾（RussellCrowe）嗰位仁兄搞錯咗，將羅素喺《帝國驕雄》（Gladiator）嘅造型整咗做手偶公仔，顯然離咗題。<br> <br> 網址： http://www.worth1000.com/cache/contest/contestcache.asp?start=1&amp;end=10&amp;contest_id=2430&amp;display=photoshop <br> <br> 版主：網盜王尊尼Deep<br> 本欄逢周一至五刊出</p></body></html>