<html><header><meta charset="utf-8"><title>多哈豪玩package$29,240<br></title></header><body><h1>多哈豪玩package$29,240<br></h1><p>今年大家在股票場上大有斬獲，幾貴的旅行團都有人去，汶萊帝皇級豪華團，好多人參加；現在另一油王級國家－－多哈，亦有抵玩帝皇式豪華套餐推出。<br>先包卡塔爾航空來回商務機票、機場接送，四季、麗嘉、洲際三間5星級酒店任揀其一下榻並連早餐。行程則有四驅車內海野外之旅，參觀海濱大道，乘三角帆船往AlSafliya島，又會到騎術俱樂部，以及麻鷹、蔬果及鮮魚市場；食方面則有豪華船河晚宴等。好食好住飛機坐得舒服，賺到錢要豪吓歎吓先盡情嘛！要考慮吓呢類package囉！</p><p>日數：3日2夜<br> 優惠期：至5月31日。<br> 價錢：以二人同行為標準，每人$29,240<br> 查詢：www.qatarairways.com</p><p>悉尼平飛機票$2,665</p><p>隔籬豪玩豪歎package負擔唔起？唔使介意，我都係得個寫字，未有資格去豪玩！都係平嘢至係我杯茶！<br> 淡季大部份機票都減幅驚人，$699去曼谷、$2,999去英國，但我最感興趣的澳洲線，因為平日淡季至少都要5、6千，好少有大減幅，𠵱家3千唔使就可以出發，實在好吸引。<br> 當然肯減價的一定唔係澳洲幾家直飛的航空公司，但越南航空停一站胡志明市，飛多4個鐘左右就可以平4、5成，都諗得過㗎！機票有效期6個月。查詢：www.zuji.com<br> </p><p>記者：廖秀娟</p></body></html>