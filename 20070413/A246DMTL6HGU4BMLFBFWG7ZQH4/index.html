<html><header><meta charset="utf-8"><title>環球片場<br>網上學舞變身李孝利</title></header><body><h1>環球片場<br>網上學舞變身李孝利</h1><p>平時阿Net見到韓國女歌手喺音樂節目度跳舞跳得咁犀利，不其然都會跟住節拍扭番幾吓。最近有間韓國跳舞學校，喺網站度搵跳舞老師教跳女歌手嘅舞，最新上載嘅包括IVY《誘惑的演奏》、李孝利《TocTocToc》等。除咗教跳韓國歌曲舞步外，仲有美國嘅Beyonce、日本嘅安室奈美惠嘅歌㖭，非常國際化。<br> 網址： http://www.dancejoa.net/bbs/zboard.php?id=community_04 </p></body></html>