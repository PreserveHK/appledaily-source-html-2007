<html><header><meta charset="utf-8"><title>型新營：美牌波鞋玩<br>GREEDYGENIU$一年火速位</title></header><body><h1>型新營：美牌波鞋玩<br>GREEDYGENIU$一年火速位</h1><p>年輕人愛創業，很多時有熱誠卻冇計劃，往往九死一生，最終只會淪為市場上的炮灰。這群集世界各地之大成的年輕人，懂得把握機會之餘，更深明勇於嘗試才是品牌致勝關鍵的道理。短短一年間創立的GREEDYGENIUS，就能火速上位，得到不少美國巨星注意及追捧。今日正式殺到香港，且看威力又會否掀起另一熱潮。</p><p>大膽嘗試致勝</p><p>由05年開始籌備，到06年正式於美國市場推出第一批產品的GREEDYGENIUS，由5位來自世界各地的年輕人一手創立。Brandon眼見波鞋文化逐漸改變，再不被Nike、adidas等大牌所壟斷，於是提議Nick創立一個屬於自己喜歡的品牌。再邀請其餘幾位老友幫手，大家一拍即合。推出短短一年間就得到各巨星及單位注意，Brandon就覺得：「因為我哋乜都夠膽試！除咗設計一啲自己喜歡嘅款式，更明白要令品牌突出，一定要做一啲Outstanding嘅Product出嚟。所以希望喺波鞋用料上多作嘗試，混用皮料MixandMatch多一啲唔同嘅物料。」全3M反光物料波鞋就是她的代表作，品牌立刻受注目，反應絕對係難以想像中理想。雖然如此，GREEDYGENIUS還未有正式的專門店，世界各地均以代理形式發售，Brandon：「我哋正籌備開設自己店舖，第一站美國，香港亦希望今年內成功開店。不過，香港人對GREEDYGENIUS仍屬初認識階段，所以正傾談幾個我欣賞嘅本地品牌先合作推出Crossover產品，令品牌更為人熟悉才係第一步。」</p><p>巨星敲門求女裝</p><p>GREEDYGENIUS成功於美日建立一定地位，更得到不少美國Hip-HopsStars親身力撐。有麝就自然香，不少大牌、女星立刻自動送上門。Brandon：「Toyota見我哋品牌喺美國開始受注目，就主動聯絡我哋將波鞋於廣告中展出。其實有幾個美國女星都打電話畀我哋要求出女裝，邊個就費事講啦！所以我哋亦打算喺今個8月推出女裝。」</p><p>對對都係限量版</p><p>一見GREEDYGENIUS波鞋，就會很容易令人聯想起另一玩撞色出位的BapeSta。Brandon亦承認BapeSta的成功，的確令波鞋文化有重大的改變。但GREEDYGENIUS卻非抄襲之作，她的強項在於用料配襯上，將3M反光料、鱷魚皮及漆皮等物料撞到七彩，更用誠意打動3M提供不同顏色的物料給他們製造更大變化。由於大部份鞋款都只出約100至150對，對對都可以說是限量版。Brandon更誇下海口想做到全鑽石面波鞋，將波鞋擺脫必定Casual的形象，希望改寫波鞋都可以係PremiumShoes的一頁。</p><p>最新鞋款</p><p>下季預覽（未定價）</p><p>店舖查詢：<br> ENVY（28082318）銅鑼灣百德新街<br> 53號A海德大廈3樓</p></body></html>