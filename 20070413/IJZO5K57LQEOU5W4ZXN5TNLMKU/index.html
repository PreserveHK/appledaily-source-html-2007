<html><header><meta charset="utf-8"><title>MVFree<br>YUI擁躉聽歌學日文</title></header><body><h1>MVFree<br>YUI擁躉聽歌學日文</h1><p>阿Net知道主演電影《太陽之歌》嘅日本創作女歌手YUI，近期深受年輕樂迷愛戴，連香港都有唔少fans，佢啱啱面世嘅第2張個人大碟《CAN'TBUYMYLOVE》銷情理想，上市一星期即佔據Oricon銷量榜冠軍寶座。佢首新歌《RollingStar》嘅MV喺YouTube勁受歡迎，有成25萬個點擊，更有fans為MV加上字幕，非常好心機。<br> 據聞有好多fans近排想學唱YUI首新歌，有好心fans就喺個MV上加上日文原文、羅馬拼音同英譯歌詞，不過因為畫面太細，阿Net睇得有啲辛苦！<br> 網址： http://www.youtube.com/watch?v=kEDfnFeMsTY </p></body></html>