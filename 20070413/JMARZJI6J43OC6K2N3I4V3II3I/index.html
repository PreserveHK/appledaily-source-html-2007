<html><header><meta charset="utf-8"><title>是日upload：怨咒蛋糕激似鬼上身</title></header><body><h1>是日upload：怨咒蛋糕激似鬼上身</h1><p>「怨氣好重……」「好可怕的眼神。」「好恐怖，好似畀佢哋崛住！」網上討論區最近流傳一張「咒怨很深的雞蛋糕」照片，只見這些造型有點像牛奶妹的蛋糕，卻一點也不可愛，個個「反白眼」，令網友議論紛紛，「啲蛋糕好似鬼上身，我怕怕。」「邊個會買？」「買咗都唔夠膽食~:」<br> 「=﹏=好得人驚，望都唔夠膽啦！仲講食-﹏-咪搞我」網友cebric說：「好像同我哋講，敢食我就一世纏着你~~~」其言論得到另一網友附和，「真係好嚇人啊！我驚食咗佢，佢會怨我一世啊……」<br> 不過，也有少數網友持截然相反的意見。「眼超超，博打呀？」兇神惡煞的tommykai話口未完，anchiinhk即接着說：「唔係博打，係博咬！」ZhouYu則說：「等我一啖一嚿，將啲咒怨食晒落肚先！」另有網友稱：「佢越怨我越想食。」「好想拎上手，支解。」「啱晒，眼超超咁，唔食你就奇！」</p></body></html>