<html><header><meta charset="utf-8"><title>紅黑盤王：阿爾克馬爾發「維」 - 畢傑</title></header><body><h1>紅黑盤王：阿爾克馬爾發「維」 - 畢傑</h1><p>今期「紅盤王」形勢好清晰，曼聯要打足總盃，可以唔使理；桑坦德今周對住皇家馬德里有風險，避！德甲兩隊「紅盤王」禾夫斯堡同科特布斯，咁啱呢個禮拜對碰交手；淨番最好路都係周日荷甲阿爾克馬爾（AZ）迎戰維廸斯嗰場，要硬「主勝」。</p><p>盤路兩連勝唔怕追</p><p>AZ啱啱升咗上嚟同川廸一齊榮膺荷甲嘅「紅盤王」代表，佢哋喺周四歐協盃先對完雲達不來梅，出局嘅話就要專心喺聯賽做嘢爭冠軍，晉級嘅話士氣亦肯定好到不得了，兩種情況似乎都對阿爾克馬爾今場戰意有利噃，呢個「主勝」應該冇得輸嘞！<br> 睇番AZ今季亞洲盤盤路，一係唔贏，贏親就至少連贏3至4個盤先肯收手；佢哋近兩場聯賽連贏華域克同NAC，盤路兩連勝，依走勢呢場炒埋維廸斯先會收手，呢個「寶尾」唔怕追。加上噚晚同牽牛兄宵夜時傾開，佢話維廸斯𠵱家仲係荷甲「黑盤王」，叫我瞇埋眼買AZ個上盤，執梗！	文：畢傑</p><p>今周財星</p><p>阿爾克馬爾<br> 推介<br> 讓球主客和：星期日10阿爾克馬爾勝[-1](1.57倍)</p></body></html>