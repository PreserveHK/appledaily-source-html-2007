<html><header><meta charset="utf-8"><title>選100大YouTube時刻<br>即時重溫：貓王遺言披頭四絕唱永難忘</title></header><body><h1>選100大YouTube時刻<br>即時重溫：貓王遺言披頭四絕唱永難忘</h1><p>自從YouTube呢個短片分享網站誕生後，各國樂迷上載咗唔少陳年兼罕有嘅音樂片段上去同全球網友分享，其中有啲仲好有歷史價值。英國權威音樂雜誌《Q》今期就選出「100個最偉大嘅YouTube時刻」（100GreatestYouTubeMoment），列出100段必睇短片，阿Net梗係邊睇住雜誌，邊上YouTube欣賞喇。<br> 《Q》將100段音樂短片分成多個類別，當中嘅「經典演出」，就有披頭四（TheBeatles）69年最後一次公開演唱嘅天台演唱會足本版，仲有鄉謠巨匠JohnnyCash同年喺SanQuentin監獄演出嘅片段，以至貓王皮禮士利（ElvisPresley）死前6星期一語成讖嘅台上獨白，當時有啲發福嘅貓王講笑話：「雖然我現在的樣子不太好看，但相信我躺在棺材時的樣子應該很好看。」點知6星期後，貓王就與世長辭！</p><p>Kylie辣妹濕吻</p><p>至於「歌手失儀片段」就有大姑媽艾頓莊（EltonJohn）04年喺QAwards度用粗口問候麥當娜（Madonna），同埋冰島歌后Bjork喺曼谷機場狂毆狗仔隊。<br> 入選嘅仲有好多歌手嘅得意片段，例如BeeGees做做吓訪問被激嬲劈炮走人、KylieMinogue同前辣妹GeriHalliwell拗手瓜變濕吻、BritneySpears同JustinTimberlake細個喺Mickey'sMouseClub做節目個樣。<br> 呢100條片大部份都係樂迷自發性上載嘅，並無經過唱片公司或電視台等版權持有人批准，所以隨時會俾YouTube抽起，有心就快啲上去睇喇！<br> 版主：阿Net<br> 本欄逢周一至六刊出</p></body></html>