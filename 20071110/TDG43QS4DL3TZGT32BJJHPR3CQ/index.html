<html><header><meta charset="utf-8"><title>blog一blog：老細諗縮數將辦公室變「家」</title></header><body><h1>blog一blog：老細諗縮數將辦公室變「家」</h1><p>「彈珠人」工作的壹傳媒大樓有健身室及浴室，記者出外採訪後身水身汗，可洗澡後才寫稿，不用一身汗臭工作。網友「sonmax101」公司打算搬遷，老闆物色新辦公室時，聲明優先考慮有浴室及要加設兩張碌架床，美其名是方便通宵工作的員工休息，但他們則質疑老闆別有用心，日後OT也沒有藉口外出「蛇王」，「慘過坐監呀！」</p><p>教唆女同事離婚</p><p>「Kexiler」頗有同感：「好似我咁，老細又係成日度縮數，諗住屈人幫佢OT，將個office搞到好似個屋企咁，等你有家嘅感覺喎！」「sonmax101」補充：「老闆仲教我哋，如果公司冇水，就去附近健身中心，試玩唔使畀錢，仲可以冲埋凉先返公司再OT。」<br> 「racheland」盛讚：「你老闆又諗得幾周到喎！」sONMAX101續說：「有女同事試過話要返屋企湊仔，唔可以通宵，結果第二日俾老細捉咗去照肺：『你老公連湊個仔都搞唔掂，一個咁冇用嘅男人，不如同佢離婚算啦！你畀心機喺度做，有事業使乜要嗰個男人呀！』女同事為兩餐惟有忍。」<br>  http://www15.discuss.com.hk/viewthread.php?tid=5673399&amp;extra=page%3D3 </p></body></html>