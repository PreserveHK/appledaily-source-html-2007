<html><header><meta charset="utf-8"><title>球彩俱樂部：博前鋒鹿角「大」手交易 - 阿鵬</title></header><body><h1>球彩俱樂部：博前鋒鹿角「大」手交易 - 阿鵬</h1><p>日本天皇盃進入準決賽，今日揀咗其中一場戲碼十足既賽事，由川崎前鋒對鹿島鹿角。川崎前鋒上仗人多打人少情況下，以2:0輕取乙組仔FC愛媛，前鋒向來攻強守弱，在剛結束球季入咗66球，僅次於入球王大阪飛腳排第2位；但後防錯漏百出共失48球，拍得住榜下游球隊，亦因為入埋都唔夠輸嘅原故，令前鋒上季開出21場入球大，機會率高達62%。<br> 應屆J-League盟主鹿島鹿角上仗表現令人非常失望，諗住面對業餘球隊FC本田可以大數一場，點知要踢到加時下半場至擊敗對手。不過今場遇上另一勁敵川崎前鋒，應不會掉以輕心。兩隊實力旗鼓相當，的確難以取捨，睇過兩隊近7次碰頭開咗6次入球大，今場一於信往績揀入球大。<br> 今次係07年最後一篇心水推介，記住有線球彩台格言──「小注怡情」！希望踏入08年各位讀者們心想事成、橫財就手！</p><p>貼士</p><p>入球大細：星期六2川崎前鋒大（1.62）<br> <br> 阿鵬<br> 有線球彩台主持<br> 電郵：mailto:soccer64@cabletv.com.hk<br> Phone波熱線：1831678<br> 開放時間：11:45am至4:15pm，11:00pm至0:00am</p></body></html>