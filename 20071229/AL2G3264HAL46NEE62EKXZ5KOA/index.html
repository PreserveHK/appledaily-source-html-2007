<html><header><meta charset="utf-8"><title>范特西咧：辛達告魯斯當紅當「弗」 - 華度</title></header><body><h1>范特西咧：辛達告魯斯當紅當「弗」 - 華度</h1><p>打比郡呢支「升班馬」，今季一直未見有喺超聯同列強周旋嘅實力；玩呢個FantasyLeague，每搵其對家球隊球員作重心換人調動，都算係比較簡單嘅得分法之一。<br> 今輪秩序，打比郡雖然繼續得到主場之利，對手係布力般流浪。布力般陣中剛啱有個呢期最「弗」球員，仲要係負責入波嘅前鋒，正係辛達告魯斯。<br> 呢位巴拉圭射手，近期當「弗」程度爆燈，入親波都起碼兩粒；呢場遇着可能係目前英超防守力最差嘅打比郡，再有建樹機會可想而知，今輪隊長人選真係非佢莫屬。<br> 至於今輪買賣球員方面，可以向較平價嘅中場球員埋手，上輪就有好幾位呢類球員得分達雙位數。阿士東維拉嘅馬隆尼、伯明翰嘅麥舒菲爾、以及熱刺嘅侯度史東，都喺上輪各入兩球；尤其後者，減磅後似乎得到新帥拉莫斯重用，咁啱季初表現不俗嘅伯明翰中場卡普，喺另一新帥麥利殊領導下，竟然失寵，就賣走佢，換入侯度史東。	<br> 文：華度</p><p>第20周賽程</p><p>伯明翰vs富咸<br> 車路士vs紐卡素<br> 樸茨茅夫vs米杜士堡<br> 新特蘭vs保頓<br> 熱刺vs雷丁<br> 韋斯咸vs曼聯<br> 韋根vs阿士東維拉<br> 愛華頓vs阿仙奴<br> 打比郡vs布力般流浪<br> 曼城vs利物浦</p><p>Applesport聯賽前5排名</p><p>1〉GloryFireTeam：1,156分<br> 2〉samming：1,121分<br> 3〉HIHI4：1,118分<br> 4〉HKRanger：1,109分<br> 5〉Wenger'sFriend：1,098分<br> <br> 截止時間：12月29日7:30pm<br> 英超虛擬領隊遊戲網址<br> 英超官方網： http://fantasy.premierleague.com <br> Applesport聯賽登入方法<br> 聯賽名稱：Applesport<br> 聯賽密碼：7075-43528<br> 登入程序：先登入遊戲（Register）組成隊伍，然後選取欄目league，於私人聯賽（PrivateLeague）一欄輸入以上密碼即可。</p></body></html>