<html><header><meta charset="utf-8"><title>食肆賠償金額由法庭決定</title></header><body><h1>食肆賠償金額由法庭決定</h1><p>對於有食客向酒樓索取數以萬計的賠償金額，被指為形同勒索，律師梁永鏗表示金額高低不會構成勒索罪。「佢要求食肆賠一億都得，食肆可以唔賠，等對方入稟之後，賠償金額交由法官決定。」<br> 梁永鏗形容外國經常有人向食肆集團索取天價賠償，原因是當地法律會考慮懲罰性賠償金。「但香港並冇所謂懲罰性賠償，法庭只會考慮醫藥費，或者事主無法工作期間的薪金損失，所以金額一般唔會話好高。」他又稱：「唔係話個食客索價好高就等於勒索，除非證明到佢蓄意放啲異物落去食品度。」<br> 現時市民若遇到食物有問題，可即時致電食環署熱線28680000投訴，市民應在食環署人員到場前保留有問題食物，或拍下照片作備案。如食環署確認食物有問題會檢控食肆，輕則罰款，重則釘牌。<br> 本報記者</p></body></html>