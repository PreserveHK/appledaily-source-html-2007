<html><header><meta charset="utf-8"><title>刀仔鋸大樹：日本波捧「細」波 - 華度</title></header><body><h1>刀仔鋸大樹：日本波捧「細」波 - 華度</h1><p>日本波終於喺周中有得停下，之前已經連續咁周中緊接周末，打咗幾個禮拜快車，當然唔止淨係聯賽，夾雜住聯賽盃，結果上周中及周末連場日本波，可能一班球員都出現兵殺情況，入球數漸次減少，「細」波多。</p><p>博拜仁再贏3球</p><p>今周末日本波回復正常，但相信佢哋仲未咁快上番力，連場開「大」嘅情況未必即刻出現，尤其喺正中午時間開波嘅大阪飛腳主場對柏雷素爾，以及名古屋八鯨迎戰浦和紅鑽，「細」波機會高。<br> 大阪飛腳嗰場係前列大戰，但兩隊近期表現都有啲跌watt，和波機會高，博1:1波膽最合。<br> 名古屋八鯨嗰場，對賽雙方都係近況麻麻，但作客嘅浦和紅鑽呢兩季表現點都對辦過八鯨，不敗率極高，可以秤高多少，吼紅鑽贏2:0波膽。<br> 德國波方面，拜仁慕尼黑輸到連來季參加歐聯席位都冇埋之後，至識贏波，上周作客大勝科特布斯3:0，今返主場，更加應該認真啲，打番場好波向球迷交代。睇佢哋今輪對手緬恩斯，近期作客失球頻頻，拜仁今仗隨時又贏3球完場，博冷啲要拜仁贏4:1。<br> 文：華度</p><p>波膽過關3串7
</p><p>星期六1　大阪飛腳和1:1　7.5倍<br> 星期六3　浦和紅鑽勝2:0　9倍<br> 星期六12　拜仁慕尼黑勝4:1　9.5倍<br> 全中賠率891.5倍</p></body></html>