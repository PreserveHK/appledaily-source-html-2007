<html><header><meta charset="utf-8"><title>求驗客手記：落重藥除11位瘀血　雲格套現買猛將 - 求驗客</title></header><body><h1>求驗客手記：落重藥除11位瘀血　雲格套現買猛將 - 求驗客</h1><p>英超最有青春活力嘅球隊阿仙奴，經過一個令人失望嘅球季之後，有傳領隊雲格將清洗瘀血，據講有成11人咁多。雲格呢次落咁重藥，來季阿仙奴應該有另一番景象。</p><p>係時候揼本組軍</p><p>英國《每日郵報》透露上述11人包括龍格保、雷耶斯、法米尼、桑治、辛德路斯、艾利亞廸里、基利亞基拔、巴廸斯達、盧普利，加埋已離隊嘅梅姆巴。其實上述球員好多唔係主力，唔少仲係俾球隊外借嘅無謂人㖭！<br> 以往雲格以清除老將為多，今次卻一反常態，好可能醞釀大買賣。其實正如加拿斯等前兵工廠人話齋，阿仙奴今季太年輕，重要關頭都係要靠經驗名將先得。所以，雲格今次套現後好可能買啲猛人返嚟，大家拭目以待喇！<br> 其實，要改革就要大刀闊斧，往年阿仙奴穩走年輕化路線，成效係有，不過收成期太長，對手大燒銀紙卻能立竿見影；所以精打細算嘅雲格都係時候攞啲錢出嚟使吓，下季同曼聯、車仔再爭一日之長短。</p></body></html>