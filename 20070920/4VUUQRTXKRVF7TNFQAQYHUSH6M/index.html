<html><header><meta charset="utf-8"><title>英超早飛王：米堡河畔淹黑貓 - 畢傑</title></header><body><h1>英超早飛王：米堡河畔淹黑貓 - 畢傑</h1><p>《英超早飛王》創版以來5戰全勝，我當然唔想斷路繼續長勝，今周最有心水場次，揀周六米杜士堡可憑河畔球場淹沒「黑貓」新特蘭。米堡兩倍主W，作單頭投注或過關膽皆合。畢傑</p><p>1〉星期六18　米杜士堡vs新特蘭</p><p>米杜士堡上場0:3不敵韋斯咸一仗，有前鋒艾利亞廸里因傷提早退下火線，短期內未能復出。表面看好像是米堡的不利因素，但我看在眼裏卻更添贏波信心。事實上，領隊修夫基近仗就前線派出那種組合而頭痕，美度+艾利亞廸里？端基+艾利亞廸里？現時唔使煩，直情以美度聯同端基攻堅即可。</p><p>上仗輸波不足為據</p><p>有看米堡上場比賽的球迷，第1球輸保耶妙射無話可說，但落後0:1之時，他們實在有超過3次以上機會可扳平韋斯咸，包括端基的單刀中楣、端基的近射及端基的頭槌攻門等。為何我老提及端基的名字？很簡單，這名土耳其前鋒擅於入楔，且活動範圍極大，我頗欣賞端基的踢法。及後米堡再因楊格擺烏龍致兵敗如山倒，但0:3的敗果不足以令我對他們改觀。雖然端基周三突開腔大彈領隊修夫基，但我相信這只是他「有火」的表現。<br> 再談組織力，今季米堡將原任左翼衞的艾卡改造成中場中球員，從幾仗的表現看，這名阿根廷球員無論創造力或攔截力俱備，甚適合出任這位置。何況艾卡賽前對前球會新特蘭明言，稱要將上場負0:3的屈辱發洩在他們身上，可見冇面畀！。因此，就算米堡續缺賀夫及拉葛特等守將，但前場以攻力彌補下，仍值捧場。<br> 新特蘭上場終止3連敗走勢，但僅憑主場擊敗雷丁，但一到客場比賽，這隻「黑貓」真係9條命都唔夠賠。該隊缺少基蘭李察臣、韋赫特及卡維拿治等主力下，取米堡單W等收錢。</p><p>2〉星期六16　阿仙奴vs打比郡<br>阿仙奴炒硬打比</p><p>阿仙奴聯賽3連勝，今周續有列文、加拿斯及伊保爾因傷缺陣，惟辛德路斯停賽復出，加上艾廸巴約及法比加斯狀態大勇，贏波絕對冇難度，「主勝」可放心捧。打比郡上場踢法極度緊迫，終擊敗紐卡素取得首場聯賽勝仗；目前雖只得中場基里斯班尼斯一員傷兵，但作客正藉大勇的阿仙奴，甚大機會淨負兩球或以上。</p><p>3〉星期六17　利物浦vs伯明翰<br>紅軍殺「伯」冇留手</p><p>利物浦剛於周中歐聯迫和波圖，賓納領紅被逐，令領隊賓尼廸斯大怒，今役該中場有機會被收起。施素高、基維爾及懷斯俱已復操，但後衞丹尼爾艾格及中場沙比阿朗素則同因蹠骨骨裂而要長唞。伯明翰或有戴文莊臣傷癒，而上場射入奠勝球擊敗保頓的卡普，早前稱自己擁有西甲及意甲經驗，可助球隊護級成功。</p><p>4〉星期六19　雷丁vs韋根<br>博雷丁反底除「根」</p><p>雷丁傷兵問題稍稍紓緩，繼有前鋒沙恩朗復出後，今周中場奧士達大有機會傷癒候命；守將辛高及中場格連列圖仍因傷要長唞，近期攻力雖一般，但對手缺幾名主力，主W仍可捧。韋根有回勇的希斯基因傷避戰，更有路爾斯華倫西亞及蘭沙特等要員缺陣，就算基爾賓尼停賽復出，相信幫助不大。</p><p>5〉星期六50　富咸vs曼城<br>兩軍冇料到吼「雙」</p><p>富咸由於有麥比廸長唞關係，致原任中場的丹普西被領隊山齊士安排任前鋒，夥拍大衛希利攻堅，而丹普西近3場聯賽俱有入球，可說變陣成功。曼城有中堅李察鄧尼刑滿可披甲，守力更穩；保積洛夫長唞已不用再提，另一前鋒華素爾則因傷上陣成疑。雙方俱無十足把握挫對手，平手盤有機會走盤收場，吼「雙」更佳。</p><p>6〉星期日11　紐卡素vs韋斯咸<br>紐記小勝冇問題</p><p>紐卡素有上場提早傷出的奧雲，經領隊艾拿廸斯證實肯定可以披甲，至於其餘傷兵如維度卡、荷西安歷基及安利俱有望復出，單W已夠分頭。韋斯咸續有比拿美、法拔及戴亞養傷，而中場龍格保上場已見後備入替，柏加則在周中預備組賽事踢足90分鐘，惟預料仍會先列後備。紐記佔主場之利，我較看好他們可小勝。</p><p>7〉星期日16　阿士東維拉vs愛華頓<br>「愛」維拉上盤加「細」</p><p>阿士東維拉守將加利卡希爾為尋求更多上陣機會，故已外借至英冠的錫菲聯3個月，但其餘守將拿臣、美爾保及禮特守力予人信心，加利卡希爾離隊影響不大。維拉只要打出擊敗車路士的水準，讓平/半仍可捧。愛華頓上場對曼聯演出不俗，但加維臣及卡希爾肯定缺陣外，門將侯活仍有傷在身，陣容不整。</p><p>8〉星期日25　布力般流浪vs樸茨茅夫<br>撐樸茅「客勝」「布」喜</p><p>布力般流浪剛於周中飛抵希臘，於歐協盃作客拿尼沙，體力總有一定消耗；今周有中場杜基停賽復出，但近期演出優異的守將基斯杜化森巴上場受傷，今仗上陣成疑，開[-1]似乎有點過份。樸茨茅夫上周如非射失12碼，或已擊敗利物浦，惟陣內士氣仍然高昂，而後衞羅倫更有機會復出，「客勝」好路。</p><p>9〉星期日26　保頓vs熱刺<br>兩軍互攻「大」堆頭</p><p>兩軍領隊李森美及祖爾同受被炒壓力，今次對碰爭勝心俱熾熱，有權再合演入球騷。保頓有守將奧拜恩復出，但森姆、華斯廸及廸斯馬利肯定因傷缺陣。熱刺周中出戰歐協盃，但毋須舟車勞頓四圍飛，目前亦只餘京治一員傷兵，兵源甚為充裕。平手盤可續追熱刺，唔玩「讓球」的話，可向入球「大」埋手。</p><p>10〉星期日28　曼聯vs車路士<br>雙雄互撼「半和」格</p><p>曼聯正受傷兵問題困擾，施維斯達、費查、奧沙、朴智星及古斯錫肯定缺陣，加利尼維利及夏格維斯則上陣成疑。近期更有副領隊基羅斯突嚷離隊，隊內士氣一般。車路士軍心大亂，而林柏特及杜奧巴繼續因傷缺陣，但球隊多對手一日休息時間。雙方均不願在此階段被對方擊敗，半場和波機會大，再取車仔[+1]的「客勝」。</p><p>周六及日早飛超級重心</p><p>《英超》<br> 星期六16<br> 阿仙奴vs打比郡<br> 讓球主客和：主勝（1.5倍）<br> <br> 星期六18<br> 米杜士堡vs新特蘭<br> 主客和：主勝（2倍）<br> <br> 星期日26<br> 保頓vs熱刺<br> 入球大細：大（1.85倍）<br> <br> 《法甲》<br> 星期六55<br> 南錫vs羅連安特<br> 主客和：主勝（1.85倍）</p></body></html>