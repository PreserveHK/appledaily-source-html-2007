<html><header><meta charset="utf-8"><title>求驗客手記：陪女友作古仔逃兵役　艾利蘭慘當儍仔 - 求驗客</title></header><body><h1>求驗客手記：陪女友作古仔逃兵役　艾利蘭慘當儍仔 - 求驗客</h1><p>曼城中場艾利蘭，早前為逃避國家隊征召去「瘟女」，竟作古仔話自己阿嫲阿婆過身，以為呃晒全世界；點知東窗事發，俾英國傳媒踢爆，即將面臨足總同球會處分，𠵱家曼城仲送佢去睇心理醫生㖭！查實艾利蘭想留喺剛剛流產嘅女友身邊，屬人之常情，我求大俠都戥佢難做……不過，曼城都唔使因為咁而懷疑佢有精神病吓話？</p></body></html>