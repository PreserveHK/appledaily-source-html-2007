<html><header><meta charset="utf-8"><title>盧武鉉韓劇DVD贈金正日</title></header><body><h1>盧武鉉韓劇DVD贈金正日</h1><p>北韓領導人金正日嗰套影音器材好快就可以升級，因為南韓總統盧武鉉話，下個月去見佢時會送佢一套全新影音器材，兼夾大堆最新韓劇DVD，包括勁收旺場嗰套《龍之戰》，等佢可以慢慢煲劇。《龍之戰》而家仲未落畫，金正日就搶先攞到隻DVD，夠晒新鮮滾熱辣。佢出咗名係戲癡，私人珍藏儲咗20,000套外國電影，呢份禮物實啱佢啦。<br> 美聯社</p></body></html>