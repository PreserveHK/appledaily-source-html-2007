<html><header><meta charset="utf-8"><title>賭blog日記：唔信《蘋果》貼士？ - 蘋果波神</title></header><body><h1>賭blog日記：唔信《蘋果》貼士？ - 蘋果波神</h1><p>20/09/07.....<br>天晴</p><p>最新動態<br> 認識編輯C已十多年，呢位大哥賭性甚強，寫過馬經，又聽佢講多年前過大海玩角子老虎機贏幾萬蚊，即時引來賭場叠碼仔垂涎，請纓護送佢到碼頭搭船回港𢱑番幾千等奇趣事；現時跟潮流，棄馬玩波，佢同好多波友一樣，對邊11個落場踢波唔清楚亦懶理，但我相信佢賭錢眼光唔錯。<br> 長期喺賭枱不離不棄，除病態賭徒，亦可能係一啲叻人，視博彩為消閒，做事有節制，唔濫賭唔瞓身；我探聽過編輯C原來最愛買足智彩混合過關，尤其貪好分博「讓球主客和」，串射4、5關，當中一兩關兼顧兩瓣，好似佢會中到星期二AC「和」同皇馬「和」，兩關串射已十多倍；數十元一注、幾百元買，有時仲好醒目搵埋同事夾份，中正一人分一、兩千元，深得人心！<br> 賭波都係各顯神通嘅玩意，但如果多幾位純計賠率、不理軍情同對賽數據嘅波友，我哋眾名家份工就危危乎咯！<br>  http://hk.myblog.yahoo.com/footballexperts/ <br> 逢周一至五見報<br> <br> 蘋果波神<br> 沒有成功，沒有失敗，最重要你是否仍然享受箇中樂趣，否則不如不玩好了。</p></body></html>