<html><header><meta charset="utf-8"><title>Toby拜師學演技</title></header><body><h1>Toby拜師學演技</h1><p>梁靖琪（Toby）早前被網友狠批演技差，她不但沒有不快，還坦然接受，因為她深信接受別人善意批評才會進步。</p><p>自知冇觀眾緣</p><p>Toby近日趁着空檔，向一位曾在荷李活學演技的華人導師拜師學藝，她說：「我學咗一個月，我自問拍每套劇都用心演出，但求問心無愧。其實人大個咗，感情自然會豐富啲，咁樣演出嚟都有另一番體驗。我好明白自己係冇乜觀眾緣，所以對比起嚟，我演員呢條路會比好多人行得艱苦啲，不過我有信心可以做得到。」<br> 女生宿舍出身的Toby，現在獨立發展後，還會繼續圓歌手夢嗎？她說：「我覺得歌手同演員係男女朋友關係，一個人感情豐富咗，唱起歌都會份外演繹到感情。」<br> 採訪：比華利　攝影：仇志中</p></body></html>