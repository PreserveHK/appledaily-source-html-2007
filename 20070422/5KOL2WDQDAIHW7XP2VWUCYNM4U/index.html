<html><header><meta charset="utf-8"><title>弗吉尼亞州
 - 陶傑</title></header><body><h1>弗吉尼亞州
 - 陶傑</h1><p>一個社會走向集體的愚蠢，往往由細節開始。<br> 例如叫了幾十年的「維珍尼亞州」，忽然向北看，華文傳媒，愛國「統一」為「弗吉尼亞州」。一個香港人，港大、中大、浸大什麼的，弗吉尼亞大，簡稱「弗大」，用香港話來表達，港大既簡稱為KongU，那麼弗吉尼亞大學，自然叫做「弗U」了。<br> 在蘭桂坊，一個維珍尼亞大學的香港留學生回港渡假，在九七吧，泡上一個外籍空姐。鬼妹叫了一杯小香檳，用很輕佻的眼神看着這位高材生，問：「Whatuniversitydoyougo,so?」他答：「Igoto弗U。」<br> 女方面色大變，答：「Oh,you'regoingtof×ckme？這就是你在大學所學的？」把酒杯重重一放，五官扭曲成像希拉莉。<br> 香港仔急了，連忙解釋：「不，我是說，我在UniversityofVirginia讀書。」<br> 這時，後面的另一個香港仔插嘴：「我知道了，呢條友讀Regina讀的嗰間，即係史丹福，幾好吖，長春藤喎好似，唔怪得咁有信心溝鬼妹喇。」<br> 面對七嘴八舌，鬼妹空姐不忿，打電話叫在街頭另一家酒吧的幾個飛機師來，說遇到了性騷擾。<br> 四周的香港中國同胞，眼見事情鬧大，一個貌似尹子維的酒客乘着三分酒意大罵：「你哋啲鬼妹，唔係一見面就上牀咩，佢對你有意，單刀直入，Make一個Request，有咩唔啱呀，扮上菜！」<br> 「係囉，香港回歸咗啦，HongKongisnowChina，OK？」另一個也一隻手端着酒杯，另一隻手夾着一枝香煙，嘴巴一呶一呶，有點像明星張耀揚，凌空一指一指。<br> 留學生有點急了，他不想糾紛擴大，有點娘娘腔地，閉上眼睛，拚命搖頭，緊急聲明：「唔係呀，我讀嘅係VirginiaStateU，我唔想同佢咩嘢，佢誤會咗！」<br> 「咩話？你讀Vagina？」第三個酒客大叫：「即係VaginaMonologue嗰間，嗰套舞台劇我都有睇呀，啲女勁爆粗，好型呀！」在混亂中，外籍空姐眼見又是弗，又是Vagina，懾於民族聲威，乘亂逃去無蹤。<br> 是雪梨，不是悉尼，是維珍尼亞大學，簡稱維大，不是弗大，雖然你妹妹的PatPat，線條相當迷人。維珍尼亞州不叫弗州，忽周，是一本內容精彩的娛樂雜誌，每冊只賣十元，各大報攤有售。</p></body></html>