<html><header><meta charset="utf-8"><title>無惠呢喃：博錫耶納曇花一現</title></header><body><h1>無惠呢喃：博錫耶納曇花一現</h1><p>從前，有家人門口棵蘋果樹幾年唔識開花結果，於是搵印第安「醫生」嚟「睇病」。印第安人見到蘋果樹，二話不說拎咗7口生銹釘出嚟鑿入去。家人百思不解，問：「點解鑿啲生銹釘入去？」印第安人答：「蘋果樹年紀大失憶，唔記得自己嘅工作，歷史嘅銹迹會令佢記起過去。」果然蘋果樹又再開花結果，但只係開咗7年。<br> 故事好似錫耶納，不乏昔日名將基艾沙、盧卡廸利，曇花一現嘅馬卡朗尼、哥薩，今迎國米，不難令呢班友憶起光輝歲月……故事係道聽途說，真相唔重要。<br> 讓球主客和：錫耶納勝[+1]<br> 心得：國米放軟晒，「主勝」唔使嘥<br> <br> 阿呢斯奧<br> 同細哨同月同日生，惟彼腳不同此腳；愛恨分明，靠是但噏搵兩餐。</p></body></html>