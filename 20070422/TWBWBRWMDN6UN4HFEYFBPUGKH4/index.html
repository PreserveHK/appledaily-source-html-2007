<html><header><meta charset="utf-8"><title>廉宜販：$100即掃豊天商店Tee!</title></header><body><h1>廉宜販：$100即掃豊天商店Tee!</h1><p>日本潮牌PrintTee在香港大行其道，不過閒閒哋六、七百蚊一件，想捧場卻嫌「揦脷」。即使退而求其次，揀二線或新進牌子，或者本地製作，都起碼二百蚊落樓。其實叫得PrintTee最重要係個Print靚！今日起潮舖TargetOne搞清貨開倉，上位日牌豊天商店Tee四三折，只需$100一件！有啲甚至$50搞掂，抵掃！<br>記者：葉雪芯<br>攝影：周旭文、黃子偉<br>Model：Mixson@puremodels</p><p>「豊天商店」上戶彩都撐</p><p>賣板仔嘢賣到出晒名嘅TargetOne，今次之所以瘋狂減價，老闆Jacky解釋是因為租約期滿，要暫時結業。今次開倉嘅貨包括有日本最當紅嘅新進品牌、就連㗎妹上戶彩都潮撐嘅「豊天商店」。豊天算是近年在一眾日牌Tee中紅得起嘅牌子，Print風格甚有復古味道，例如日本茶道、傳統燒蜜柑、和尚寫毛筆字等等，加上圓形蓋章商標，十分有東瀛風格。除了豐天，還有日本gotcha、ETBX、美國TheSYGF、b-onesoul、台灣DogTiger等，抵玩！
</p><p>$36對巴西沙灘拖</p><p>女士首選係沙灘拖鞋。近年巴西人字拖熱爆全球，最紅當然係Havaians，就連JeanPaulGaultier喺騷中都着佢！今次焦點之一Grendha，是另一着名巴西拖品牌Rider旗下之一。Grendha以襟着舒適見稱，拖鞋與跟部不易鬆脫以注跟形式製造，包保無「甩拖」。此外仲有巴西名模Gisele嘅自家品牌iPanema，款式充滿夏日Style，去沙灘又得，當Fashionitem咁着又得，唔使$50有對，着去沖涼都抵！</p><p>4折掃Cap</p><p>開倉資料</p><p>TargetOne<br> 日期：即日起至5月20日<br> 時間：2:00pm-10:00pm<br> 地址：尖沙嘴加連威老道23號A2樓<br> 查詢：35807203</p></body></html>