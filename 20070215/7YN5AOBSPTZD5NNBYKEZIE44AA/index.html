<html><header><meta charset="utf-8"><title>外資Zone：USB睡拖唔怕腳仔凍</title></header><body><h1>外資Zone：USB睡拖唔怕腳仔凍</h1><p>有冇試過坐喺屋企睇電視，或者對住電腦做緊嘢嗰陣，對腳越坐越凍，令人精神難以集中？中醫話因為血氣唔夠，西方科學就解釋因熱空氣上升，冷空氣下降，點都好，最緊要有辦法解決。外國就出咗個USB暖暖睡拖，新款得來更係一個插頭跟一隻腳，大大增加雙腳的靈活性，令你對腳更加舒適。諗落邊用notebook邊插住USB睡拖暖腳，感覺真係幾貼心又過癮喎！有興趣可以到下列網址訂購。<br><br>記者：陸俊雄</p><p>網址︰ http://raremonoshop.com/catalog/product_info.php?products_id=30 </p></body></html>