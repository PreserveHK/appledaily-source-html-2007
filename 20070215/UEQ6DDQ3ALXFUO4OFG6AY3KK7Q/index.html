<html><header><meta charset="utf-8"><title>有新嘢：影相都要有電影感
</title></header><body><h1>有新嘢：影相都要有電影感
</h1><p>唔知係咪新年將至，近排推出新數碼相機，都以薄身做主打，Casio呢部Z75除Sale19.6mm薄，仲話「影相都要有電影感！」講嘅係佢用上2.6"芒，比例由常見4:3，改為14:9，影相構圖，就好似用緊DV一樣，拍起來好有電影Feel！而實際用落，介面亦係完全利用寬屏特點，相關設定都會放晒喺畫面右側。<br>Z75用嘅720萬像素CCD，鏡頭提供3倍光學變焦，值得一提係，實際可動用變焦可達5.7倍，不過相機會自動降低到200萬像素，從而保持相片質素，呢個設計好有用，皆因並非張張相都要用上高像素，從而提高變焦能力，旅行影相就最好用。Z75會有四4種顏色機身，除常見黑同銀色，仲會有粉紅同紫色。記者：許福合</p><p>Profile</p><p>感光元件：720萬像素CCD<br> 變焦：3倍光學、4倍變焦<br> ISO：50、100、200、400、800<br> 拍片：640×480/30fps<br> 記憶卡：SD<br> 體積：95.4×60.6×19.6mm<br> 重量：122g<br> 售價：2,280<br> 查詢：捷成洋行（29262320）</p></body></html>