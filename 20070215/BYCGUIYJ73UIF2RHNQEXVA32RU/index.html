<html><header><meta charset="utf-8"><title>PREVIEWS電話：LG×PRADA夏天有得賣<br>真身再加Schneider鏡</title></header><body><h1>PREVIEWS電話：LG×PRADA夏天有得賣<br>真身再加Schneider鏡</h1><p>巴塞直擊第二炮<br><br>PRADA早已成為大部份女人死心塌地嘅名字。今年LG將佢化身成手機，首次於巴塞隆拿「3GSMWorldCongress」會場現真身，鋼琴面黑色機身，獨特銀色反光Logo，加埋專用皮具裝飾，成為名牌玩具，售價約600歐元（約港幣$6,000），既然花得起幾千蚊買個PRADA銀包，又點可以睇漏呢件ITProduct。<br><br>記者、攝影：陳國輝</p><p>Crossover德國鏡頭</p><p>老實講，如果買呢部KE850唔係因為PRADA出自名門望族身份，而只基於強勁分唇嘅話，我打死都唔信！簡約而不含數字鍵嘅TouchScreen，或者薄到只有12mm嘅厚度，都並非係呢部電話嘅強項；相反，一個嘜頭，再增添一些精美包裝，咁至係其風範。官方仲未落實PRADA嘅配件規格，但從名店櫥窗（實情係LGBooth）睇見，KE850正式出街嗰陣，會附送一個PRADA手機皮套以及黑色包裝盒，若然加多條PRADA手機繩（只係個人一廂情願），咁仲唔係成套名牌穿上身？</p><p>Schneider鏡對焦快</p><p>提起名牌，KE850仲有一樣嘢值得大家留意，佢機背嘅200萬像素相機原來亦出自德國Schneider。與諾記Crossover蔡司鏡比較，算係惺惺相惜，但你問我邊部影得靚啲；不過，記得上月喺美國CES時，小記曾經試玩配Schneider鏡嘅LGSHINE，對焦速度好快，相信喺KE850身上會搵得番。</p><p>PROFILE</p><p>制式：GSM三頻<br> 體積：98.8×54×12mm<br> 主要功能：200萬像素相機、輕觸式屏幕、支援microSD記憶卡、藍芽2.0、音樂播放器<br> 售價：600歐元（約6,000港元）<br> 推出日期：第二季</p><p>必睇！07機壇3大矚目<br>第一項：Windows追加6.0系統<br>HPiPAQ510</p><p>首批採用WM6嘅Smartphone，具備藍芽及WiFi傳送技術，機背支援130萬像素相機，簡約直身造型，主攻輕巧。</p><p>ASUSAries
</p><p>配備QWERTY鍵盤嘅PDAPhone，同樣有WiFi及藍芽，不同處在於支援3G制式，並具備更快嘅416MHz處理器。</p><p>第二項：MobileTV蓄勢待發<br>SAMSUNGSGH-B540</p><p>支援韓國嘅S-DMB技術，比起大熱嘅DVB-H較冷門，不過機身外形及顏色好吸引，屏幕可90度旋轉更係一大賣點。</p><p>SAMSUNGSGH-F510
</p><p>三星Ultra嘅MobileTV，厚度不足10mm，支援到DVB-H制式，彩芒達到2.4"，睇電視一流。
</p><p>SagemmyMobileTV</p><p>法國Sagem重出江湖，一口氣推出幾款新機，支援DVB-H嘅myMobileTV最有睇頭，可輸出至電視。</p><p>第三項：SlimPhone繼續吹
</p><p>UltraEditionII薄成咁，易唔易斷開真係要實際試過先知，但最把炮嘅係相機竟然達到320萬像素，究竟個鏡頭係點樣「塞」入去，成為玩家心目中疑問。
</p><p>講到上網佢最厲害，皆因內置HSDPA技術，可利用3.5G速度瀏覽網站或單撈資料，另外仲支援FullHTML格式，睇網頁當然更輕鬆，操作更方便。</p><p>唔單只薄，仲採用金屬物料炮製而成，摸上手感覺冷冰冰；摺機設計亦令到屏幕闊度達2.2"，加埋內置InstantlySmart，上網或寫SMS都特別快手。</p><p>全球最薄嘅滑蓋手機，咪睇佢黑色機身咁普通，喺備用情況時屏幕會變成一塊鏡，同時320萬像素相機仲支援自動對焦，分唇絕對唔弱。</p><p>過癮！唔買都值得睇</p></body></html>