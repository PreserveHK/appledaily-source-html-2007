<html><header><meta charset="utf-8"><title>選舉日誌：煲呔陣營最驚白票風雲 - 單仁</title></header><body><h1>選舉日誌：煲呔陣營最驚白票風雲 - 單仁</h1><p>搶盡提名唔辣多過辣</p><p>2月14日，這邊廂袋巾梁取得132個選委提名，泛民主派一眾「大佬」撐場報名參選；那邊廂煲呔陣營本着「搶到盡」精神，已取得近620個選委提名。政壇路邊社消息透露，煲呔為爭取一些重要選委提名，所以決定明天才遞交提名表，孰真孰假，單仁不知情！<br> 不過為向阿爺表明「我會做好呢份工」，煲呔今次不惜盡搶選委提名，甚至向民主派埋手，有泛民主派中人說，若煲呔選委提名中有一些「老牌」民主派人士，他絕不感到意外：「煲呔今次搶提名，唔只要數目壓倒袋巾，連個勢都要食住你袋巾。」至於誰是高危轉軚者？民主派人士始終不肯多談，「邊啲民主派立法會議員有機會俾煲呔游說到，大家心知肚明，不過𠵱家煲呔都未交表，話唔定人哋最後都決定唔畀煲呔呢！等多一日喇！」<br> 煲呔搶盡提名，民主派認為做法「唔辣多過辣」。有民主派人士說，煲呔搶得越多提名，日後選舉投票時，出現白票風險自然增加，要箍緊的選票更多，袋巾反正都是輸，投票時少5票和少50票，根本沒有分別，可是煲呔屆時「假假哋」也是新當選的「24小時特首」，若然有十多廿票白票，必成翌日報章頭條，所以有挺曾陣營中人說，他們的目標是：一票白票也不能有！<br> </p><p>袋巾梁應搵田少造勢</p><p>不過單靠曾俊華、陳德霖。兩個人四隻手，那拉得了這麼多票！況且選委中不少人並不賣兩人的帳，若然煲呔兩名「馬仔」應付不了，自然又是西環高人出手之時，一旦西環高人協助煲呔「搞掂」，日後煲呔難免要聽取更多西環一眾高人的道理，這個「24小時特首」，到時將更難做了。<br> 八大電子傳媒辦的特首競選論壇已敲定，公民黨立法會議員湯家驊對單仁說，雙方可各帶「啦啦隊」入內，湯家驊說，他們現時仍未想到「啦啦隊」的陣容。單仁跟人討論袋巾梁「啦啦隊」隊長，首選必定是自由黨主席田北俊！此話何解？環顧當今政壇，誰人較田少更清楚煲呔的「死穴」，當年田少狂插煲呔主理西九龍文娛藝術計劃時隻手遮天，一語中的，不少商界人士、民主派中人也大讚田少，袋巾梁實應考慮找田少幫手，況且阿爺只要田少提名、投煲呔一票，可從未聽過北京不許田少做袋巾梁「啦啦隊」！</p></body></html>