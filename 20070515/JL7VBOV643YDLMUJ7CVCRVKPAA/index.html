<html><header><meta charset="utf-8"><title>中環在線：股市羊太講到風險好興奮 - 李華華</title></header><body><h1>中環在線：股市羊太講到風險好興奮 - 李華華</h1><p>噚日港股一度再創新高，指數大起大落，究竟風險高唔高？樹仁大學經濟系喺3月訪問咗2994人，整份「投資風險承受度調查報告」，發現講到「風險」，約兩成受訪者即刻諗到輸錢，三成多話等於「唔可靠」，逾四成覺得係「有危至有機」，3.04%話代表「好興奮」。<br> 咁投資前最聽邊個支笛呢？27.8%受訪者答話係屋企人同朋友，23.32%選擇新聞媒體，信公司資訊或投資顧問意見嘅亦有22.59%，貪方便跟風唔做功課嘅竟佔11.53%，羊生羊太嘅數目依然好得人驚。<br> 至於港人可承受嘅風險仍偏向保守，只有18.58%話會做高風險投資。瞓身高風險投資嘅男女比例，分別佔24.58%同12.57%，而未婚又比有家室嘅搏啲。</p></body></html>