<html><header><meta charset="utf-8"><title>Rosemary母提錢發晦氣</title></header><body><h1>Rosemary母提錢發晦氣</h1><p>混血名模Rosemary與母親Julie的關係一度惡化，數次融冰之旅也不見得Julie條氣順番。前晚母親節，Rosemary夥拍周倩圯在銅鑼灣時代廣場行騷，演繹一班本地新進時裝設計師的作品，完騷後Rosemary以九秒九時間更衣兼從後門離開，不知是否趕着與媽咪慶祝佳節？<br> 記者一直致電Rosemary，但未有回覆，再致電給Julie問她前晚是否與女兒一起過母親節時，她仍一派晦氣說：「有，咪一齊食餐飯，食西餐囉，佢送咗花同啲女人嘢畀我。」</p><p>「講到我好功利」</p><p>問Julie女兒送的禮物是否昂貴？她即無端火起說：「唔好講錢啦，成日講錢講到我好功利咁，唔好再講啦，我𠵱家都唔係呢個圈嘅人啦。」說罷即匆匆掛線。採訪、攝影：GeneNg
</p></body></html>