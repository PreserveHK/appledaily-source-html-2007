<html><header><meta charset="utf-8"><title>家有寵物：跟羅敏莊上堂<br>貓貓無痛沖涼</title></header><body><h1>家有寵物：跟羅敏莊上堂<br>貓貓無痛沖涼</h1><p>講起同貓沖涼，好多養貓的朋友都會好頭痕！因為貓貓好似先天性抗拒沖涼咁，落一次水，一定會俾佢哋搞到傷痕纍纍。家有五貓嘅「飛鳳公主」羅敏莊（MiMi）當然清楚呢種苦況啦，「次次同佢哋沖涼好似搏命咁，我同陳國邦都要合力捉住佢哋，仲要着晒泳衣入浴缸，因為會俾佢整到濕晒！」MiMi今日就跟住寵物店的專業美容師，同大家示範點樣可以無痛沖貓，去片！<br><br>記者：黃錫蓮<br>攝影：林栢鈞<br>場地提供和示範：寵物寶寶娛樂城（www.petspark.hk）</p><p>a.小Mi（7歲）<br> 性別：雌性<br> 貓種：蘇格蘭摺耳貓<br> <br> b.小寶（8歲）<br> 性別：雌性<br> 貓種：波斯貓<br> <br> c.細佬（1歲）<br> 性別：雄性<br> 貓種：家貓<br> <br> d.妹妹（1歲）<br> 性別：雌性<br> 貓種：家貓<br> <br> e.細貓（7歲）<br> 性別：雄性<br> 貓種：家貓</p><p>steps　沖涼先洗耳</p><p>沖涼小貼士</p><p>1.沖涼前要先檢查貓咪身上的毛毛有否打結，如果有的話要先解開，否則濕水後更難解。<br> <br> 2.替貓沖涼前，可先替牠戴上頸圈及貓繩，然後把貓繩綁在浴缸，因為這樣可以限制牠只得小量活動空間，即使牠發惡時，主人只要退後，就不會被抓傷。3.若貓咪抗拒洗澡，沖水時間可以耐一點，而且將水力較得慢點，讓牠可以慢慢適應，之後才為牠塗沖涼液。<br> <br> 4.貓沖完涼後替牠吹亁毛毛，但牠卻在發惡，這時可把貓放入籠，然後隔着籠吹亁牠的毛。<br> <br> 5.貓沖完涼後仍經常抓耳，但已徹底過水，有可能是耳朵發炎，要帶牠看獸醫。<br> <br> 6.如果發現貓的耳朵後出現紅點，而且紅點越來越大粒，有可能有傳染病，可嘗試每隔兩至三天替牠沖涼時，在水中加少許鹽。若情況沒有好轉，就要帶牠看獸醫。</p><p>美容師推介</p><p>鏡頭背後</p><p>整個拍攝過程都甚為艱難，因為小寶遺傳了爹哋媽咪的演藝細胞，對鏡頭甚為敏感，所以佢經常左閃右避。加上MiMi啲貓都甚怕洗白白，即使係作狀扮沖涼，佢哋都非常驚慌，仲驚到抓傷媽咪，有相為證：</p><p>家有五位小朋友</p><p>談起與愛貓之間的感情，MiMi說：「牠們已成了我生活中的重要部份，就像我的家人一樣，我會因為牠們生病而緊張和心痛，甚至會喊。」咁陳國邦會點做？「佢都會好緊張貓貓，但一邊又要安慰我，一邊又要自己保持冷靜。其實佢以前都無對貓咁瘋狂的，係受我影響才咁樣。」這時陳國邦亦說：「其實貓好似小朋友咁，並唔係外間認為這麼Cool，好多貓都會幾熱情。」
</p><p>對小Mi特別憐愛</p><p>來到MiMi的家，她第一時間給我們介紹的是躺卧籃裏的小Mi，她說：「看，牠的後腳不能屈曲，行動不便，很慘。可能因為咁，小Mi性格好Cool，唔睬其他貓，所以成日收埋自己。」原來醫生告訴她，蘇格蘭摺耳貓的腳容易出現問題，MiMi帶點激動地說：「繁殖者很殘忍，要把貓混來混去，令到牠們受害！其實牠們很慘很無辜。」</p><p>至於其他貓寶寶，MiMi更是如數家珍，「小寶係我第一隻養嘅貓，家中唯一的長毛貓，性格較靜；細貓性格最活潑，佢性格好似狗，成日都好黐身，無論我哋睇電視定係瞓覺，佢都會黐實我哋。」她續說：「細貓係我同國邦仲住喺西貢時收養的，佢本來有個家姐，兩姊妹跟蹤我哋返屋企，咁就收養咗佢哋。不過後來可能家姐唔習慣新環境，所以偷走咗。」MiMi不禁搖頭歎息，「另外兩隻貓，一隻叫細佬，一隻叫妹妹，係在收養中心領養的。我好鼓勵市民多啲收養貓，因為香港流浪貓的數目實在太多了！」</p><p>盡量留在家陪貓</p><p>現時MiMi和陳國邦都有份參與無綫新劇《第三類暗戰》的演出，MiMi更要兼顧電台的工作，問到她可有時間與貓玩耍時，她說：「在不用開工的日子，我哋都會盡量留喺屋企陪伴佢哋，因為怕佢哋感到寂寞呢！」由此可見，他們對貓的感情有多深。問到點解佢同陳國邦咁鍾意養貓，MiMi爽快咁話：「因為我哋性格似貓！」即係點？「我哋都享受私人空間，唔鍾意煩人，亦唔鍾意俾人煩。」呢個會唔會都係其他貓癡嘅心聲呢？</p><p>三星期基本寵物美容課程</p><p>每星期一堂，每堂2小時<br> 學費：每位$1,200<br> 課程：工具運用、基本操控、基本護理（眼、耳、腳甲）、日常清潔知識及實習<br> <br> 查詢：寵物寶寶娛樂城（22074665）</p></body></html>