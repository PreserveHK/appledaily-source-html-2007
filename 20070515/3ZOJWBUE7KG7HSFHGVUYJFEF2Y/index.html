<html><header><meta charset="utf-8"><title>15萬轉贈中樂團<br>阿姐40年堅持捧藝術獎</title></header><body><h1>15萬轉贈中樂團<br>阿姐40年堅持捧藝術獎</h1><p>汪明荃在演藝界40年，前晚她獲頒「2007年萬寶龍國際藝術贊助大獎」，以表揚其卓越成就及貢獻。盛裝出席的阿姐獲男友羅家英及鄭裕玲等一班圈中姊妹到場支持，對於自己得獎，阿姐說：「因為自己有40年堅持，一定要做好呢份工作。」</p><p>備受推崇的「2007年萬寶龍國際藝術贊助大獎」前晚在尖沙嘴洲際酒店舉行晚宴及頒獎禮，香港區得主是在影藝界40年，對推廣表演藝術有卓越貢獻的汪明荃，內地得主為楊瀾。</p><p>撐中樂團</p><p>阿姐汪明荃前晚穿上黑白tubedress晚裝裙亮相，男友羅家英也盛裝出席，阿姐還邀請了一班好友包括陳志雲、鄔友正翁嘉穗夫婦及她的摯八會成員如鄭裕玲、曾華倩和朱慧珊等人到場支持。大會送贈一支名為「亞歷山大．洪柏特」限量版墨水筆，以及15,000元歐元（約158,700多港元）獎金給阿姐，阿姐稱會將款項轉贈香港中樂團，她說：「因為香港中樂團近日俾政府cutbudget，我同佢哋合作過幾次，佢哋好有水準，所以想繼續支持佢哋。」<br> 提到今次獲獎，阿姐說：「因為自己有40年堅持，一定要做好呢份工作。」對於有眾多朋友到場支持，她說：「都唔敢驚動太多朋友，怕請漏，今次都係TVB人為主。」</p><p>一齊改變</p><p>問阿姐家英哥可有送禮物，阿姐說：「冇喎，我支筆都唔會轉贈畀佢，因為係紀念我入行40年。」她還透露今年會舉行入行40周年的演唱會，並交由張耀榮主辦。盛裝出席的家英哥被記者笑問是否阿姐背後的男人，家英哥即笑說：「乜呀，係前前後後都係。」提到阿姐早前在《向世界出發》中自白，因認識了家英哥令她的性格改變了不少，家英哥笑稱：「其實我同佢一齊都有改變，對工作投入多咗。」</p><p>嘟姐唔恨</p><p>此外，鄭裕玲表示一班摯八會姊妹夾份送了一束鮮花予阿姐，問她會否希望像阿姐般得獎，嘟姐笑說：「獎係人哋畀，有當然好，冇都係做好本份。」<br> 採訪：MaKinWah<br> 攝影：EdwardChou</p></body></html>