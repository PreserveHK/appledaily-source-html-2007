<html><header><meta charset="utf-8"><title>家電開倉：風力勁吹亁身<br>$88風扇最抵買</title></header><body><h1>家電開倉：風力勁吹亁身<br>$88風扇最抵買</h1><p>蜘蛛俠表面風光，其實成日冇租交、做特約記者又賺得雞碎咁多，平時想買件電器家具都要諗過度過；最近PCClub於旺角開倉，大部份家電產品以六折，部份更低至近三折發售，蜘蛛俠收到風都唔執輸飛嚟搶，點知黑蜘蛛又跟埋嚟，話要爭埋一份，兩隻蜘蛛爭崩頭，原來只為買把風扇吹亁個身爽咁解啫！<br><br>記者：趙珮倩<br>攝影：陳陶鈞</p><p>夏日精選</p><p>天氣越來越熱，成日俾件蜘蛛服包到實一實唔焗就假，慳儉嘅蜘蛛俠唔買冷氣都話一定會買把風扇，皆因多款美國、日本牌子風扇都好抵買。<br> <br> （ννννν為最涼快）&#13;</p><p>Tutto12吋鴻運扇</p><p>日本品牌Tutto（土豆）生產的部份電器會外銷到外國，質素有番咁上下。風扇有時間掣及3種風速調校。原價$128　六八折$88<br> <br> 涼快度：ννννν<br> <br> 記者評語：風力澎湃，送風角度廣大，但風力分散至兩旁，中間位較弱。</p><p>Regent直立式遙控電風扇</p><p>美國牌子Regent（麗晶）已有十幾年歷史，由香港做代理有品質保證。風扇具有3種風速，可作50-60度送風擺動，備有2小時時間掣。<br> 涼快度：ννν<br> <br> 記者評語：外形靚仔慳位，有埋遙控好抵玩！&#13;</p><p>Regent14吋升降式風扇</p><p>除3種風速外，更備有自然/正常/睡眠風3種循環模式，4小時時間掣，連遙控，可調校高度，大廳睡房都啱用。<br> <br> 涼快度：νννν<br> <br> 記者評語：風力平均集中在正中，調到睡眠風模式吹到我都想瞓。</p><p>太平洋直立式收音機風扇</p><p>專攻小型家電的台灣品牌太平洋，呢把具70度送風擺動的風扇，備有自動追台收音機功能，仲送埋耳筒。<br> <br> 涼快度﹕νν<br> <br> 記者評語：14.5吋高，勝在輕巧，但風力麻麻。</p><p>美的牌20公升抽濕機</p><p>4公升水箱，備有濕度顯示及空氣過濾功能，簡單易用。</p><p>廚房精選</p><p>相信蜘蛛俠平日都冇時間煮飯食，但起碼都要有個電熱水壺煲水飲，加埋部微波爐「叮」嘢食先至似樣，萬一女朋友MJ嚟到都要招呼吓佢啦！</p><p>樂信牌3L電熱水壺</p><p>一按式電動控制出水，備有再沸騰功能，可隨時翻滾熱水，十分方便。
</p><p>樂信牌燒烤微波爐</p><p>容量17公升，微波輸出700W，備快速解凍、一般烹調及燒烤功能齊晒。</p><p>SharpSJ168H雙門無霜雪櫃</p><p>總容量137公升，夠晒慳位，雖然係陳列品，但外殼都有九成半新。<br> </p><p>SiemensLU21853全方位智能自動感應抽油煙機</p><p>備六段抽力選擇，抽力特強，加上智能自動清洗系統，當油煙積聚至須清洗之程度，就會自動自覺進行清洗，要亁淨輕鬆到極！
</p><p>PCClub（27873348）</p><p>開倉地址：旺角雅蘭中心4/F全層展銷場<br> 日期：5月16日至5月21日<br> 營業時間：11am-9pm</p></body></html>