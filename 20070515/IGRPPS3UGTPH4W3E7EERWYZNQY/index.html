<html><header><meta charset="utf-8"><title>網上爆料！<br>iPod玩感應「背」控？</title></header><body><h1>網上爆料！<br>iPod玩感應「背」控？</h1><p>蘋果Fans呢期真係唔得閒，呢頭期待iPhone暑假嘅到臨，嗰頭網上又爆料，APPLE將有新搞作，筆者所講嘅係「back-to-frontiPodcontrol」！據英國專業IT網站reghardware解釋，佢係一種新開發嘅操控技術，簡單講佢有啲似大家玩開嘅TouchScreen操控概念，不過就「反轉」嚟玩，將感應器部份設在機底！<br>試想手機、iPod同PDA一類單手操控嘅手提機，當你用中指、拇指夾實之際，空出嚟嘅食指喺機背「感應區」隨意游走（可以攞部手機自己試吓），機面的「指標」就會跟住你走！主要好處是呢類手提機的顯示屏一般較細，咁嘅操控相對傳統式TouchScreen，就唔會再被手指或Stylus遮住個畫面。<br>此外由於「感應區」設在機背，可以比顯示屏做得更大，對於一啲細芒機種如iPod，就可以做出更精細微調操控；據稱APPLE已向「USPatentandTrademarkOffice」申請有關專利，孰真孰假？有待官方進一步證實。	<br><br>記者：朱崇德</p><p>資料來源： http://www.reghardware.co.uk/2007/05/11/apple_ipod_control_patent/ </p></body></html>