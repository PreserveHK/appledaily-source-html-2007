<html><header><meta charset="utf-8"><title>鐵達尼大導拍變態MV<br>MVFree：邪神擁19歲新歡血濺巫山</title></header><body><h1>鐵達尼大導拍變態MV<br>MVFree：邪神擁19歲新歡血濺巫山</h1><p>搖滾邪神MarilynManson年初同佢嘅艷舞女郎老婆DitaVonTeese離婚，38歲嘅佢隨即搭上19歲壞女孩演員EvanRachelWood，搞到俾人話佢係「金魚佬」。不過Marilyn一於少理，同Evan出雙入對之餘，仲搵佢演出新歌《Heart-ShapedGlasses》MV。</p><p>衝山崖自盡</p><p>早前Marilyn嘅MV喺網上曝光，即刻惹來爭議，因為MV內唔單止充滿色情同暴力意識，而且仲有《一樹梨花壓海棠》（Lolita）同《天生殺人狂》（NaturalBornKillers）兩齣異色電影嘅影子。MV講述戴住心形太陽鏡、打扮成Lolita嘅Evan去睇演唱會，之後搭上變態佬Marilyn，佢哋坐住開篷車周圍闖蕩。後來佢哋去到酒店房內，喺血泊中親熱，最終呢對變態情人坐車飛落山崖而死，個結尾好有《末路狂花》（Thelma&amp;Louise）同《血盆大口》（TroubleEveryDay）嘅感覺。<br> 今次MV集各經典cult片之大成，極具電影感，梗係啦，因為據講係由《鐵達尼號》（Titanic）金像大導占士金馬倫（JamesCameron）親自執導，雖然佢冇正式承認，但有消息指占士同Marilyn最近好friend，嚟緊佢哋仲會合作拍多幾齣MV同電影。不過由於MV實在太激，上YouTube睇時，要登記核對年齡先睇得。<br> MarilynMV<br> 網址： http://www.youtube.com/watch?v=14FxS5x8oFw <br> 版主：阿Net<br> 本欄逢周一至六刊出</p></body></html>