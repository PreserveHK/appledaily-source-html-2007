<html><header><meta charset="utf-8"><title>行貨Bubble紙機平價到港</title></header><body><h1>行貨Bubble紙機平價到港</h1><p>咩係Bubble紙？正常會記得係一塊保護層，用來保護易爛嘅東西。不過唔正常的話，係一樣會玩上癮的無聊玩意。小記舊時候愛將Bubble紙放在地，然後用腳踭起勢壓在紙上，發出連串強而有勁的啪啪聲，過癮無比。唔介意畀你話變態，因為不少人都曾有過這痛快經驗。Bandai又睇通時興追尋兒時快樂的都市人那股心癮，和1968年創業的氣泡緩衝材料製造商「川上產業」合作，推出「PutiPutiBubble紙機」，在日本推出9天，已賣出超過30萬部，認真變態。香港Sogo早前返過水貨，可惜超貴，是剛返的行貨兩至三倍價錢。現在瑞記每部只售$59.9，未知會否同樣引起變態熱潮。<br><br>記者：陸俊雄</p><p>查詢︰瑞華行（24331828）</p></body></html>