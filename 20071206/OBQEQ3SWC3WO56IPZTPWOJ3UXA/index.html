<html><header><meta charset="utf-8"><title>消費blog︰20套萬用工具箱贈粉絲</title></header><body><h1>消費blog︰20套萬用工具箱贈粉絲</h1><p>大家都知小妹失戀，呢個禮拜日放假都係留喺西貢屋企，喺附近行吓散心，點知有奇遇，見到成班戴住黑超嘅型男揸住哈利電單車（Harley-Davidson），好鬼man，即時反應係如果坐住型男後面，真係開心死。<br> Discovery嘅老友Christine唔知係咪知道小妹心事，噚日問小妹有冇興趣同幾十萬嘅哈利發燒友，騎住哈利到美國南達科塔（SouthDakota）嘅斯德哲斯鎮（Sturgis）朝聖，參加一年一度嘅哈利電單車盛會（SturgisMotorcycleRally）。</p><p>哈利車迷朝聖盛會</p><p>我聽到梗係𦧲飯應，點知佢笑小妹大想頭，只不過係呢個禮拜開始喺有線59台同now212台晚上7點嘅動力頻道，每逢周三播出《直擊哈雷機車盛會》，節目共12集，係講75萬嘅哈利車迷，駕住電單車穿州過省到斯德哲斯鎮朝聖，有猛男靚女正景睇。<br> 佢仲話會送出20套萬用工具箱畀消費blog粉絲，每套價值350蚊，有興趣人士剪存呢個消費blog，連同姓名、聯絡電話，郵寄到北角英皇道510號港運大廈26樓2608至2610室，會抽出20名幸運兒，12月13日截止。<br> 逢周一至周四刊出</p></body></html>