<html><header><meta charset="utf-8"><title>睡姿似俾人瞻仰遺容</title></header><body><h1>睡姿似俾人瞻仰遺容</h1><p>「我一個人攬住個公仔，好似蝦米咁攣住瞓覺。」網民Fibe對自己的睡姿感覺奇妙，也好奇別人的睡覺習慣是怎樣，結果發現不少網友都愛「攬住」公仔、枕頭、伴侶睡覺。不過，我「彈珠人」最佩服「carolcafe」，因為他形容自己的睡姿是，「瞓到好似俾人瞻仰遺容咁，從來都唔會郁㗎！」</p><p>雙手放喺心口</p><p>「karinalee」笑說自己與carolcafe一樣：「雙手放喺心口同腰之間，真係勁似俾人瞻仰遺容咁款，但唔係咁瞓又瞓唔着，不過瞓着咗會郁嚟郁去。」「superdolly」也笑指：「男友話我瞓覺好忘我，有時瞓到好似跳樓嗰啲人咁，通常係攬住公仔黐埋牆瞓。」<br> 「apple118118」則喜歡俯卧：「我自己都覺好搞笑，家人話對個肺唔好，不過我覺得咁好有安全感，瞓瞓下自然又會『趴』番係度咁瞓！」「linglingling326」最憎攬住伴侶瞓覺：「點瞓呀？最憎聽到佢啲鼻軒聲，火都嚟埋，最後佢仲要瞓到掉轉頭，我要攬住佢隻腳瞓！」<br> <br>  http://www24.discuss.com.hk/viewthread.php?tid=5924581&amp;extra=page%3D3 </p></body></html>