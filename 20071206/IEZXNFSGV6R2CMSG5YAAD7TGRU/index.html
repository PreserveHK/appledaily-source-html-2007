<html><header><meta charset="utf-8"><title>美版《鬼來電》核突升級<br>三口爛面嚇到網友彈起</title></header><body><h1>美版《鬼來電》核突升級<br>三口爛面嚇到網友彈起</h1><p>近兩年荷李活好興翻拍日本恐怖片，例如《雨夜閃靈》（DarkWater）同《不死咒怨》（TheGrudge）等，不過由於拍出嚟嘅效果同原版太似，賣氣氛多過嚇人場面，睇開核突血腥鏡頭嘅美國觀眾根本唔識驚，所以成績亦一般。</p><p>被詛咒離奇去世</p><p>最近荷李活又再翻拍日本片《鬼來電》，今次佢哋索性加入多啲恐怖鬼怪，迎合美國觀眾口味。<br> 齣戲用番日本版嘅英文戲名叫《OneMissedCall》，條橋大同小異，講女主角Beth身邊嘅朋友接連收到神秘手電留言，聽到自己於未來死去時嘅慘叫聲。起初Beth以為有人惡作劇，點知佢真係睇住朋友逐一離奇死亡，於是同探員Jack調查背後原因。<br> 原裝版入面，被詛咒嘅主角只會冇命，但喺荷李活新版中，佢哋就會見到「污糟嘢」，包括有三個口嘅妖女、毀容女鬼，以及爛面怪等等，睇預告片已經十分嚇鬼。</p><p>「睇到心跳加速」</p><p>率先欣賞過試片嘅網友話雖然齣戲冇大明星，最出名嘅只有做警察嘅EdwardBurns，但就讚拍得唔錯，shezno1話︰「我有幾幕睇到心跳加速，幾乎彈起身。」Nova_Usagi就話︰「新版加入咗鬼怪，真係恐怖好多。」齣戲下月喺美國上映，唔知香港有冇得睇呢？<br> 版主：網盜王尊尼Deep<br> 本欄逢周一至五刊出<br> <br> 預告片網址： http://onemissedcallmovie.warnerbros.com </p></body></html>