<html><header><meta charset="utf-8"><title>日產送大禮（三）：<br>DesignForum引發創意慾望</title></header><body><h1>日產送大禮（三）：<br>DesignForum引發創意慾望</h1><p>想免費遊日本，兼參觀日產喺神奈川嘅DesignCentre，就要細閱下文，解答呢5日嘅問題，再參加遊戲，若然Miss前兩日問題，大可Click入《蘋果車網》睇吓喇。<br><br>記者：梁美甜</p><p>透視汽車設計及生產</p><p>香港設計學院多，人才又多但就無自己嘅汽車品牌，可能因為咁，日產汽車就藉此喺香港搞個DesignForum，引發大家對汽車設計嘅興趣，從而發掘有關方面人才，而大家亦可以借呢個機會認識一下香港欠缺嘅汽車工業。<br> 日產喺日本嘅NissanDesignCentre絕對係理想嘅工作地方，事關入面除有足夠工作空間之外，仲有一個全電腦化陶塑汽車模型室（ModelingStudio），設計師可以將平面設計圖化成為1:1比例嘅陶塑模型車。同真車一樣大就可以幫助了解實物嘅線條同光線空間等問題；入面仲有同汽車設計有關嘅陳列，好似顏色、配件、質素控制等等，藉以提升新車質素。</p><p>Day3問題：</p><p>NissanDesignCentre嘅電腦化ModelingStudio會以咩材料製造汽車模型呢？</p><p>參加辦法：</p><p>參加者只須解答由12月5日開始一連5天之問題，於本周日（12月9日）刊登之參加表格填入答案及個人資料，便有機會免費到日本參觀NissanDesignCentre（或同等價值之獎品），詳情請留意12月9日《Car通》之最後公佈。</p></body></html>