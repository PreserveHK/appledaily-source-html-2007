<html><header><meta charset="utf-8"><title>食知味：艇家活捉游水雞　鮮到飛起</title></header><body><h1>食知味：艇家活捉游水雞　鮮到飛起</h1><p>炎炎夏日，無損香港人「打邊爐」熱情，不少香港人都嘴刁，不時不食，不鮮亦不食，如果你自問是嘴刁之人，又像小記一樣是「邊爐怪」的話，近期肯定又多一個選擇。一家開業兩個月的火鍋店，以鮮作招徠，啖啖在口中仍像活過來一樣。<br><br>記者：張一豪<br>攝影：陳盛臣<br>模特兒：Shirley（InternationalChile）</p><p>淘金鍋火鍋是以新鮮配料和特色湯底作招徠的火鍋店，更有日式刺身、爐端燒和小菜供應，多元化可算其特色所在，不過始終是以火鍋為主打，最令人佩服的，是夠膽在夏天開業，當然有其原因。</p><p>每天4點取貨</p><p>「𠵱家香港經濟好咗好多，香港好多人一年四季都食火鍋，只要有特色、有噱頭，唔愁無客路。打邊爐最緊要食物新鮮，我哋每天早上都會搵香港仔、旺角、九龍城等相熟艇家留貨，等佢哋下午出海返嚟，4點就去攞，所以我哋啲海鮮都保證新鮮和優質。就連其他配料如雞子和手切肥牛等，我哋都堅持用貴價新鮮貨，仲要其他拍檔分頭去睇唔靚唔收，質素咁都唔得，我無嘢講。」Eddie身為老闆親力親為，夏天開業是希望趁現時沒冬天忙，先穩定貨源，待天冷不怕「踢腳」。<br> 小記有個下午跟了他去取貨，原來漁家當日有甚麼，晚上淘金鍋就吃甚麼，每次去都好似淘寶一樣，取名「淘金鍋」，與此不無關係。當日就見到很難養的活雞魚，牠們通常離海第二天就死，日本冰鮮雞魚大家可能試得多，肉質更甜更鮮的「游水雞」，遇上是緣份，不容錯過。&#13;</p><p>取貨直擊</p><p>1粒蝦丸＝2隻半游水蝦</p><p>火鍋配料中不得不試「手切牛」，那種質素的牛肉，就是一些稱王稱霸的牛肉店亦不是常常吃到，自命「牛魔王」之人，必試。而這裏多款自製手打丸類，如蝦丸亦超彈牙。客人落單後，師傅馬上從上缸拿起鮮海蝦剝殼，約兩隻半游水蝦，才做一粒蝦丸。</p><p>即叫即打</p><p>游水蟹唔精神即拆肉</p><p>店中還有牛肉刺身供應，本來用澳洲M8和牛，但和牛解禁後，不用澳洲貨，改用紋理更清晰、細緻，更有肉味的A5正松阪和牛，用來刺身最正！還有一個日式前菜「鮮蟹肉番茄」不得不試，當他們見一些游水蟹「唔精神」，便一不做二不休先下手為強將牠們拆肉，所以番茄上的蟹肉好鮮，並非一般雪藏蟹肉可比。而「五柳龍躉球」都是用即日生劏龍躉做，當日無龍躉就不賣，魚質又滑又嫩。</p><p>食客有Say</p><p>淘金鍋火鍋<br> 電話：31060353<br> 地址：尖沙嘴柯士甸道144號地舖B-C及1樓A-B<br> 營業時間：6:00pm-6:00am<br> 座位：200個<br> 人均消費：$180-$400（視乎點甚麼海鮮）</p></body></html>