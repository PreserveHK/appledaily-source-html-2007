<html><header><meta charset="utf-8"><title>籮霸低胸彈走主角</title></header><body><h1>籮霸低胸彈走主角</h1><p>由籮霸珍妮花洛庇絲（JenniferLopez）同佢老公MarcAnthony合演嘅電影《ElCantante》，噚日喺洛杉磯舉行首映。雖然籮霸喺片中只屬大配角，不過着住低胸裙嘅佢一踩紅地毯，啲主角都要借歪。上個月嫁咗人嘅靚太伊娃隆歌莉亞（EvaLongoria）都一身貴氣打扮踩場，仲不時大晒手上嘅婚戒，非常風騷。</p></body></html>