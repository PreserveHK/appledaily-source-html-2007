<html><header><meta charset="utf-8"><title>網友怒罵<br>皇后駕崩跌勢加劇</title></header><body><h1>網友怒罵<br>皇后駕崩跌勢加劇</h1><p>港股昨日大跌729點，殺股民一個措手不及。有網友賴政府清拆皇后碼頭，影響香港風水，拖累恒指插水──特別係當警方喺中午清場時，港股跌勢加劇，中午收市跌767點。<br> 以下係網友Lamini現場直擊恒指插水與皇后碼頭清場事發經過：<br> 12時17分──皇后碼頭開始清場，恒指跌624點<br> 12時19分──警方趕走記者，恒指跌628點<br> 12時23分──警方開始搬人走，恒指跌732點<br> 12時24分──警方包圍示威者，恒指跌748點<br> 12時32分──警方鐵鉗剪開示威者的鎖鏈，恒指上午收市，一共跌咗767點<br> 網友@CRE@相信：「呢啲就係皇后頭上釘蝨乸嘅後果！」Ymancwm亦話：「皇后碼頭清場，港股都要清場。」Cfuuu搭嘴：「九龍皇帝仙遊、皇后駕崩，港股又點會唔跌吖！」<br> Fundmanager就諗：「唔通拆皇后碼頭，真係破壞咗香港嘅風水佈局？」B仔話：「以前有人話皇后碼頭係滙豐（005）連香港命脈嘅風水局之一，政府拆滙豐祠堂，滙豐跌，恒指就跌，真係邪到你唔信！」<br> 但原來有件事更邪門，Lajabo話：「前晚秋官做嗰套《榮歸》，又咁啱得咁蹺講緊股災。」丁蟹效應，有時都咪話唔信得過。</p><p>中銀恒生當機捱轟</p><p>不少散戶昨日恐慌性拋售股票，有中銀及恒生銀行客戶，透過網上沽貨卻遇上當機，在網上討論區大罵。Start8686話：「無啦啦彈咗出嚟，跟住再入，就入極都入唔到。」Jasonsin亦話：「次次都係有事嗰時先至玩嘢！」Ronald25稱：「收我哋咁高佣金，交出啲咁嘅服務。」<br> 恒生銀行發言人表示，昨日下午約2時45分，該行e-banking股票交易系統曾出現回應緩慢（slowresponse）情況，為時約半小時，其間一直有員工監察，日後將盡量改善。</p><p>蘋果調查<br>七成散戶暫不入市</p><p>本報昨晚進行的電話調查顯示，散戶對後市看升或看跌，基本上各佔一半。惟策略上，約七成被訪者認為，短期不宜入市，約三成人士有意入市。持有股票的被訪者中，昨日選擇維持投資組合不變的有66%；19%選擇入市。<br> 是次調查於傍晚6時至晚上10時30分進行，成功訪問186名投資者，當中103人有股票投資。</p></body></html>