<html><header><meta charset="utf-8"><title>八卦風：BenzAMG三辣車抵港</title></header><body><h1>八卦風：BenzAMG三辣車抵港</h1><p>AMG版本嘅Benz，一直係愛靚又愛辣人士嘅心頭好，如果你都係AMG擁躉，咁你呢期一定開心到跳起，皆因AMG一口氣有3款新車到港，分別係CL63AMG、E63AMG同埋SLK55AMGBlackSeries，車迷夠晒滿足。<br><br>記者：周達之<br>攝影：伍慶泉</p><p>CL63AMG採用咗AMG招牌的八字形大包圍，令外形更威武，而經過調校後的V8引擎馬力達525匹！再加埋四條AMG20吋軨，真係睇得又跑得。想同樣有跑味而價錢合理啲嘅，可以考慮吓SLK55AMGBlackSeries，佢擁有碳纖車頂同AMG5.5LV8引擎，馬力都有400匹，而佢嘅19吋軚軨比標準嘅18吋合金軨仲要輕68磅，前裙腳亦係重新設計，仲有個極之型嘅碳纖側通風口。至於想斯文啲無咁重跑味嘅可以選擇E63AMG，佢採用咗6.3升AMGV8引擎，馬力亦有514匹，可以話係史上最強嘅E級車種，而外形就保持番Benz一向嘅貴氣，無咁撩挑味道。<br> 想親身睇睇呢三款AMG辣車，不妨去去淺水灣60號逛逛新開張嘅Mercedes-BenzPerformanceStudio，或者順便安排埋試車喺淺水灣揸番轉。</p><p>Mercedes-BenzPerformanceStudio　<br> 地址：淺水灣道60號（25948128）<br> <br> 營業時間：<br> 10am-6:30pm（一至五）、10am-6pm（六）</p></body></html>