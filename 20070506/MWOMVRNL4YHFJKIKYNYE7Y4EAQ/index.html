<html><header><meta charset="utf-8"><title>抽水哥槍法勁過徐步高</title></header><body><h1>抽水哥槍法勁過徐步高</h1><p>「抽水哥vs徐步高，邊個槍法準啲？」在澳門五一大遊行中因開槍鎮壓示威者而「人氣急升」的澳警「抽水哥」，近日風頭大有蓋過香港魔警徐步高之勢。網友將港澳兩名「非常警察」相提並論，力撐抽水哥神乎其技，居然憑有效射程僅30米至50米的0.38口徑左輪佩槍，一槍擊傷300米外的途人，懷疑他有擴大導彈射程的能力。</p><p>「300幾米都中，梗係抽水哥啦！」「但係五槍先中一槍喎！」儘管本港的死因聆訊庭早前透露，徐步高槍法好，射擊成績100分，但網友跟紅頂白，支持抽水哥的佔多數。有網友甚至稱：「抽水哥唔同Level（層次）㗎，搵佢發射飛彈嘅話~~射程會大增，所以軍部好可能接觸緊佢。」</p><p>被指裝備落後</p><p>網友bigmouth用非政治角度看問題，勁讚抽水哥都好professional（專業）：1）在混亂情況下，有一夫當關之勢與勇氣；2）開完槍後，手指放在手槍扳機之外，以免誤發；3）開五槍後，留一粒子彈備用，專業。<br> 不過，網友MING011則回應稱：「抽水哥的能力可能真的很專業，但他的裝備真的很落後，如徐步高未死，他根本不用在尖沙嘴跟同僚火併，到澳門渾水摸魚，隨便找人推跌警察，槍都偷埋都未有人知啦！」bigmouth也承認「抽水哥開槍嘅決定可能是錯的，即係用專業手法做一些不專業嘅決定！」<br> <br> 《蘋果》網聞版請你報料！大家無論在網上網外發現任何騎呢搞笑的事情，都歡迎提供照片或短片資料。一經採用可獲酬100元<br> 請附姓名、電話及電郵地址，電郵到：newsapple@appledaily.com</p></body></html>