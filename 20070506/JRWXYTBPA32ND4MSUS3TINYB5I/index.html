<html><header><meta charset="utf-8"><title>大蛙手：菜菜子令我撐水手 - 青蛙仔</title></header><body><h1>大蛙手：菜菜子令我撐水手 - 青蛙仔</h1><p>噚日講開睇摔角，眾同事即刻有回應。熱愛NBA嘅仙道彬竟然同我志同道合，一樣咁鍾意StoneColdSteveAustin；而「大聯盟女神」吾中，對呢項美式運動一樣有研究，佢就鍾意撒手鐧係用大髀夾對手個頭打倒頭樁嘅TripleH，話佢大隻得嚟型、假得嚟真。<br> 摔角呢項運動係就係假啲，不過好有娛樂性，淨係睇班摔角手啲影帝影后級演技，都值回票價啦。<br> 今個禮拜嘅推介，係日職聯嘅橫濱水手下盤。點解？橫濱市係我偶像松琼菜菜子嘅出生地，梗係要支持吓啦！<br> 讓球：橫濱水手（下盤）<br> 心得：水手上晒力，值得再追<br> <br> 青蛙仔<br> 型人一名，細細個就睇英國、德國波，大個就攻日本波。</p></body></html>