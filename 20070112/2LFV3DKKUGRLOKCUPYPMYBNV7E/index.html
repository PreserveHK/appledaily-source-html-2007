<html><header><meta charset="utf-8"><title>蘇玉華等男友送驚喜</title></header><body><h1>蘇玉華等男友送驚喜</h1><p>蘇玉華前晚在中環大會堂擔任「戲．遊─香港舞台中國情展覽」活動的司儀，出席者有活動籌委主席鍾景輝及黃秋生等。蘇玉華身穿一件富有中國色彩的服裝，她稱是由Leonard贊助，價值兩萬多元，她說：「因為我識個老闆娘，所以我做乜嘢show佢都會借衫畀我，佢每款衫都係得一件，仲要係手繪圖案，所以一定唔會撞衫。」</p><p>下周生日</p><p>下周二（16日）是蘇玉華生日，她表示已收到朋友送贈的水晶鏈，問她男友有何表示，她笑說：「佢未有表示喎，可能佢唔知送乜嘢呢？」那男友可會為她下廚？蘇玉華甜笑道：「唔知喎，不過我已同經理人講咗正日唔會工作，會同佢一齊慶祝，希望生日佢會有驚喜畀我。」<br> 採訪、攝影：駱華齡</p></body></html>