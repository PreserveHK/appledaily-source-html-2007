<html><header><meta charset="utf-8"><title>成語漫畫廊之九：安步當車</title></header><body><h1>成語漫畫廊之九：安步當車</h1><p>「咪俾我捉到佢媾女……」伊琳駕着小巧CITROENC2，在彌敦道上左穿右插，險象環生，口中喃喃道：「……好嬲呀，真係好嬲呀！」同車三人好言相勸，達基謂：「可能啲人報錯料啫，你老公唔似沙沙滾嘅人。」婉冰謂：「咪係囉，你樣靚身材正，要對自己有信心。」達基謂：「安步當車，冷靜啲，攝嚟攝去好易炒車，睇……睇住，你就嚟隊到前面部巴士嘞！」伊琳咬牙切齒：「怕咩呀？CITROENC2車長3,666mm、高1,451mm、闊1,659mm，的的骰骰最啱捐窿捐罅……唔使急最緊要快，咪俾我見到個衰佬拖住第二條女，我實剪佢……」<br>文：尉遲一</p><p>解說：</p><p>見《戰國策˙齊策四》：「晚食以當肉，安步以當車。」安步，即慢慢的走；當車，即當作乘車，意謂遇事不慌不忙，無時無刻保持冷靜的心境。</p></body></html>