<html><header><meta charset="utf-8"><title>商台好料：查爾頓護級值博 - 周鵬</title></header><body><h1>商台好料：查爾頓護級值博 - 周鵬</h1><p>呢個星期，唔使諗，中國足球先生鄭智登陸英超。今晚在查爾頓主場迎戰米杜士堡，佢或者有機會出場，如果佢上場，我當然瞓身支持查爾頓贏！<br> 早喺日、韓世界盃時，當然相當年輕嘅鄭智，喺國內已頗有名氣，雖然我覺得外國球隊買中國球員只有一個原因──開發中國市場。但直至亞洲盃，睇完佢踢波之後，先覺得英超球會太遲買佢啦！</p><p>睇番今晚查爾頓場波，佢哋目標明確，足總盃早已放棄，一心為護級而戰。論人腳，查爾頓今季無乜變動，成績咁差，只因為開季開得差，睇番上季，佢哋就威水，頭幾場有贏無輸，仲係榜首㖭！我只希望鄭智，呢位可以打前、中、後嘅國腳，顯顯身價！此外，我繼續追布力般；今晚佢哋對住阿仙奴，兩隊狀態都咁好，我會小注冷敲主勝，大注要入球「大」，真係五五波，我無乜信心，但兩隊進攻能力唔使擔心，一於要入球「大」啦！<br> 周鵬<br> 商業1台《球迷集中贏》主持<br> 電郵：elendchow@yahoo.com.hk</p></body></html>