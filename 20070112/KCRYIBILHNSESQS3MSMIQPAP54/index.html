<html><header><meta charset="utf-8"><title>車話題：全身Graffiti<br>網民讚Yo味濃</title></header><body><h1>車話題：全身Graffiti<br>網民讚Yo味濃</h1><p>近排得閒無事，上Web同網友閒聊開，有幾位車友同潮友不約而同，話近排經過親灣仔Opel陳列室，都見到架成身畫滿Graffiti嘅七人車MPV，仲有個叫車神嘅網友話呢架車係Quiksilver同OpelCrossover嘅力作，早前仲喺銅鑼灣亮過吓相，我呢啲自命求知慾強又夠潮嘅人，當然第一時間飛落去Showroom索索料！車行代理話架車自從上次「出席」完「Quiksilver×OpelZafiraEuroProSkateJam2006」之後，就會放喺Showroom公諸同好，而車身所有Graffiti圖案，全部都係由塗鴉大師PenOne設計同操刀，唔怪得成架Zafira一下子好似變咗塊4個轆嘅滑浪板一樣！大師級果然係大師級，想一睹大師作品，不妨落Showroom走一轉。<br>記者：黃婉冰</p><p>展示地址：灣仔告士打道168號Opel陳列室</p></body></html>