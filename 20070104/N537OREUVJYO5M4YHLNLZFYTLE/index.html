<html><header><meta charset="utf-8"><title>冰火潮服　最低兩折</title></header><body><h1>冰火潮服　最低兩折</h1><p>這個冬天不太冷，一件大褸都無買過。但係聽日小寒，加上有冷鋒到，氣溫驟降。無件大褸厚衫又點過冬呀？IceFire聽日開倉，男裝有大褸長褲，女裝有短裙背心，最啱愛靚唔愛命嘅女生，全部兩折起，實行你冰我火，男cool女hot！<br>記者：梁學文<br>攝影：陳陶鈞、林栢鈞<br>Model：Leon、Kasumi<br></p><p>（左）紅色自由神冷帽，顏色和自由神logo夠搶眼。<br> 四七折$80<br> 原價$170<br> AvirexN-3B軍褸，手袖背面配上3M反光邊，勁閃！<br> 四五折$890<br> 原價$1,990<br> <br> （右）斑馬紋onepiece裙，齋着或襯長褲一樣得。<br> 二九折$100<br> 原價$349<br> <br> </p><p>男裝主打重型褸</p><p>男裝開倉主打重型禦寒大褸，羽絨大褸、軍褸、皮褸樣樣齊，全部由兩折起，折實後二、三百蚊就有交易。另外，jacket同長褲都好抵買，執勻全身又褸又帽又頸巾，分分鐘唔使一千。<br> <br> Scene有帽紅色羽絨夠晒sharp。<br> 半價$490<br> 原價$990</p><p>短裙背心夠Sexy</p><p>女裝方面有大量hotandsexyitem，有幾條裙150蚊就買到，jacket同外套仲低至兩嚿有找，同女朋友去買衫，荷包都唔使怕會大出血。<br> <br> 綠色針織背心，胸前仲有朵襟花。<br> 三三折$150<br> 原價$448<br> <br> 橙色超短薄絨裙，夠hot又夠sharp！<br> 二折$150<br> 原價$750</p><p>粉紅色針織短袖衫，有些少透視效果，若隱若現最性感。<br> 三八折$150<br> 原價$398<br> <br> 紅色格仔miniskirt，百褶裙的設計增加飄逸感覺。<br> 二折$150<br> 原價$750</p><p>名牌袋四折以下</p><p>除咗男女裝，今次開倉仲有accessories如冷帽、頸巾、皮帶等。最驚喜係同其他日本水貨店一齊搞開倉，連BathingApe同VivienneWestwood貨品都有，而且仲低至半價。</p><p>開倉資料</p><p>地址：紅磡民樂街23號駿昇中心13樓<br> 電話：23557008<br> 日期：1月6日至13日<br> 時間：12:00nn-7:00pm（1月13日12:00nn-6:00pm）</p></body></html>