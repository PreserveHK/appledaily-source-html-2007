<html><header><meta charset="utf-8"><title>潮鬼都識玩MSN</title></header><body><h1>潮鬼都識玩MSN</h1><p>後生仔永遠鍾意聽鬼古，試吓啲鬼神嘢先安樂，記得以前讀書，放學後經常和班同學匿喺課室玩筆仙、銀仙、碟仙，TouchWood講句好彩當時無乜「意外」發生，唔係撞鬼就大鑊！最近上網居然見到有人教用MSN撞鬼，唔係嘛連鬼都咁潮識玩MSN。個Post係咁教嘅，只要踏正凌晨12點，開MSN跟住add一個叫ghost@ghost.com的Mail，之後你就會見到佢喺離線Group人度，你要眼定定咁望住呢個Mail一分鐘，佢就會即刻online，並同你講「What'sthematter?」若果你答佢，佢就即刻出現喺你後面，唔係嘛？咁有冇網友試過？好多人都唔夠膽試，亦有好多人唔信。有個膽大嘅網友john11111就add咗佢，點知應咗佢後，拎轉身竟然見到──佢阿媽！吹脹！<br>記者：區佩嫦</p><p>網址： http://www12.discuss.com.hk/viewthread.php?tid=3111751&amp;extra=page%3D1 </p></body></html>