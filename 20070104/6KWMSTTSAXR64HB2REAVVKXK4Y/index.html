<html><header><meta charset="utf-8"><title>網絡風雲：苦悶人尋致病之道</title></header><body><h1>網絡風雲：苦悶人尋致病之道</h1><p>網民生活真的很苦悶？阿錢在UwantsForum徵求兩日內令自己發高燒的方法，並要網友祝他快點有病，「我生活得太平淡，忽然想病，想感受痛苦，為生活注入動力。」<br> 他否認是想詐病請假，並說發燒方法成本最好少於50元，而且不要服毒藥及不會造成永久性損傷，他表示昨日起床已抵冷沖了凍水涼，但效果不大，「有啲唔妥，但燒唔起，想乘勝追擊谷病自己。」cwh建議他多管齊下，「着短袖衫、短褲去做運動，出一身汗，飲杯凍嘢再涼冷氣，相信好快中招。」<br> 網民tcpslc認為致病之道最重要是減弱抵抗力，「首先連續兩日都唔好瞓，食無營養嘅嘢，再沖凍水涼、吹冷氣先得。」淇淇則說生病可遇不可求，「想佢發嗰陣，係咁想整病自己都係唔得，平時冇乜特別日子，佢又會嚟，我前兩日發完燒，𠵱家仲喉嚨痛。」</p></body></html>