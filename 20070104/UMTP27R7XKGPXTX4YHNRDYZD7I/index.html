<html><header><meta charset="utf-8"><title>無添加大餐　人狗齊開P</title></header><body><h1>無添加大餐　人狗齊開P</h1><p>汪汪汪……嘩！今日乜嘢日子？竟然有成枱美食俾我哋三隻小狗任搶任食！原來主人話同我哋開Party慶祝新年。平時餐餐都係食狗糧，真係食到口淡淡，咁大個仔都未食過咁多好嘢，而且樣樣都係無鹽無糖無洋葱，我哋食咗唔會壞肚皮，連主人都可以分甘同味，仲健康過佢平時食嘅餸菜㖭！</p><p>記者：趙珮倩<br> 攝影：陳盛臣<br> 示範：天后讀者Ricky<br> 模特兒：陳小姐、Pongo、Minnie、Toffee</p><p>三色雞卷</p><p>需時：20分鐘<br> 價錢：$28/3份<br> 材料：雞胸肉200g、南瓜1/4個、珍珠蘆笋50g、油少許、水2湯匙<br> 做法：雞肉切薄片，南瓜切條；將南瓜、蘆笋捲入雞肉，以少許油燒熱鑊，將雞卷的封口向底放入鑊，令卷不會散開，待雞肉煎至金黃後，加入水，蓋上鑊蓋焗至收水即可。<br> 知多啲：狗仔的食物不需要加太多調味，若習慣吃得太濃味的話，只會令牠們不再吃淡味食物；而且吃得太鹹的話，會很容易令牠們有腎病。</p><p>雞胸售價</p><p>（a）$8/磅　平之選<br> （b）$16.8/包<br> （c）$13.9/包<br> （d）$4.5/100g</p><p>一口漢堡</p><p>需時：45分鐘<br> 價錢：$30/4份<br> 材料：免治牛肉200g、麵粉3湯匙、雞蛋2隻、白飯80g、南瓜茸20g、水3湯匙<br> 做法：攪勻牛肉、雞蛋和麵粉，加入飯和南瓜拌勻，取出適量壓成小餅狀，冷藏30分鐘。少許油燒熱鑊，大火將漢堡扒煎5分鐘，加水，蓋鑊蓋轉中火，焗至收水。<br> 知多啲：漢堡扒一般會混入洋葱粒，但洋葱含二硫化物成份，狗仔食咗會紅血球氧化，缺氧氣喘、脈搏急速。</p><p>免治牛肉售價</p><p>（a）$39/斤<br> （b）$12.8/240g　平之選<br> （c）$28.5/磅<br> （d）$5.5/100g</p><p>羊肉薯批</p><p>需時：30分鐘<br> 價錢：$35/4份<br> 材料：羊肉200g、薯仔1個、麵包3片、雞蛋2隻<br> 做法：薯仔烚熟磨茸；羊肉、麵包切碎，加入全蛋和薯茸攪勻，以錫紙器皿盛載；焗爐以180℃預熱10分鐘，放入羊肉批，以220℃焗25分鐘即成。<br> 知多啲：羊肉所含的脂肪球比其他肉類少，可避免阻塞狗仔的微絲血管。</p><p>羊肉售價</p><p>（a）$48/斤　平之選<br> （b）$19.9/250g<br> （d）$9.5/100g</p><p>燕麥雞球</p><p>需時：30分鐘<br> 價錢：$20/4份<br> 材料：免治雞肉150g、燕麥80g、雞蛋2隻、麵粉2湯匙<br> 做法：將雞肉、雞蛋、燕麥50g和麵粉攪勻，取出適量搓成小球狀，面層再鋪上剩餘的燕麥；焗爐以180℃預熱10分鐘，放入燕麥雞球以210℃焗25分鐘即成。</p><p>燕麥售價</p><p>（b）$17.5/400g<br> （c）$25.9/800g<br> （d）$22.9/800g　平之選</p><p>南瓜汁龍脷通粉</p><p>需時：30分鐘<br> 價錢：$30/3人<br> 材料：龍脷200g、通粉60g、南瓜1/4個、甘笋粒/油各少許、水1/2杯<br> 做法：龍脷洗淨瀝亁，起油鑊煎熟；通粉、甘笋粒烚熟；南瓜去皮後切件，隔水蒸熟，磨成茸，加入水煮成汁，淋上龍脷通粉上，最後撒上甘笋碎即可。</p><p>南瓜售價</p><p>（a）$2/斤　平之選<br> （b）$3.5/斤<br> （c）$3/磅<br> （d）$1/100g</p><p>超市/街市資料</p><p>(a)牛頭角街市<br> 牛頭角市政大廈<br> <br> (b)惠康<br> 牛頭角安基苑商業中心地下及1樓<br> 27999218<br> <br> (c)百佳<br> 將軍澳厚德商場一樓123室<br> 27047397<br> <br> (d)吉之島<br> 將軍澳東港城177號及227號舖<br> 27032888</p></body></html>