<html><header><meta charset="utf-8"><title>食深海魚補腦</title></header><body><h1>食深海魚補腦</h1><p>新一年，為人父母嘅都望子成龍，希望子女學業進步。以前就話燉豬腦以形補形，不過豬腦膽固醇好高，食咗會唔會更聰明就未知，但食得多可能引致肥胖；不如食多啲深海魚吸收奧米加3，對腦部發展好有幫助；再唔係，中醫話芝麻、合桃、銀杏等都可以補腦，食咗讀書自然都醒啲。<br>記者：林佩婷<br>攝影：周旭文、譚盈傑<br>Model：Cat、明明<br>部份資料：健諾營養中心註冊營養師李正雅</p><p>示範：海景嘉福酒店中菜總廚梁輝雄師傅（27312883）
</p><p>芝麻大蝦球</p><p>需時：25分鐘<br> 價錢：$25/2人<br> <br> 材料：大蝦6隻（挑腸去殼去頭）、黑芝麻1湯匙、生粉少許、油適量、清雞湯1/2碗<br> <br> 調味：鹽1/3茶匙、糖1/2茶匙、OK汁1/2湯匙<br> <br> 醃料：鹽1/3茶匙、生粉1茶匙<br> <br> 做法：大蝦先用生粉抹一抹後沖水，用醃料醃15分鐘後沾生粉，落滾油炸約5分鐘至硬身撈起。黑芝麻打碎炒香，加清雞湯/調味，煮滾後加生粉，落蝦球炒一炒上碟。</p><p>大蝦</p><p>售價<br> （a）$56/斤<br> （b）$88/斤<br> （c）$39.9/500g　平之選<br> （d）$98/磅</p><p>芙蓉黑醋烤三文魚</p><p>需時：30分鐘<br> 價錢：$25/2人<br> <br> 材料：三文魚8両（切骨牌形）、蛋白4隻、鮮奶2湯匙、黑醋汁少許、鹽1/2茶匙<br> <br> 醃料：鹽/糖各1/2茶匙、生粉1茶匙、麻油適量、胡椒粉少許<br> <br> 做法：蛋白加鮮奶/鹽拌勻，蒸熟後切骨牌形鋪碟底。三文魚用醃料醃15分鐘，用易潔鑊中火煎三文魚約5分鐘至金黃色，排列於蛋白上，最後在旁邊加點黑醋汁點綴完成。</p><p>三文魚</p><p>售價<br> （a）$36.8/磅　平之選<br> （b）$29.8/100g<br> （c）$23.9/100g<br> （d）$29.9/100g</p><p>銀杏金菇鮮枝竹
</p><p>需時：8分鐘<br> 價錢：$15/2人<br> <br> 材料：菜心4條、銀杏15粒（去殼去芯）、金菇1包、鮮枝竹6両、冬菇1隻（切條）、生粉/鹽/甘笋條少許、上湯2湯匙、油適量<br> <br> 調味：鹽1/3茶匙、糖/生抽各少許<br> <br> 做法：銀杏/菜心加鹽炒熟上碟。金菇/枝竹加上湯煮熟後加冬菇/甘笋條用中火炒熟，加調味及落生粉芡上碟便成。</p><p>銀杏</p><p>售價<br> （c）$8/112g　平之選<br> （d）$9.9/120g</p><p>百合炒肥牛</p><p>需時：25分鐘<br> 價錢：$20/2人<br> <br> 材料：肥牛8両、鮮百合1包、甜豆4両、甘笋少許、鹽1/3茶匙、蒜頭2粒（剁茸）、油適量、生粉/紹興酒少許<br> <br> 醃料：生抽1茶匙、糖1/2茶匙、生粉1茶匙<br> <br> 調味：蠔油1/2湯匙、糖1/2茶匙<br> <br> 做法：肥牛用醃料醃15分鐘，甜豆炒熟加鹽撈起。大火將肥牛炒熟，加蒜茸/鮮百合/甜豆/甘笋/調味兜勻，用生粉打芡後，倒入紹興酒，再撈勻即可上碟。</p><p>百合</p><p>售價<br> （a）$5/143g<br> （b）$15.8/100g<br> （c）$11.9/200g<br> （d）$5.8/200g　平之選</p><p>桃仁炒帶子</p><p>需時：25分鐘<br> 價錢：$40/2人<br> <br> 材料：合桃4両（炸好）、帶子12粒、紅椒1隻（切塊）、青椒1/3隻（切塊）、蒜頭2粒（剁茸）、豆瓣醬/柱侯醬各1/2茶匙、鹽/生粉/雞粉各少許、油適量<br> <br> 做法：帶子用鹽/生粉醃15分鐘後汆水備用；燒熱鍋落油，依次落青椒/紅椒/帶子/豆瓣醬/柱侯醬，炒至熟；之後落雞粉/生粉埋芡，最後落合桃兜勻上碟。</p><p>合桃
</p><p>售價<br> （b）$31.5/磅　平之選<br> （c）$9.5/112g</p><p>超市/街市資料</p><p>a.銅鑼灣寶靈頓街鵝頸橋街市<br> <br> b.惠康超級廣場<br> 25773215<br> 銅鑼灣記利佐治街25-29號<br> <br> c.吉之島<br> 28846888<br> 鰂魚涌康山道2號康怡廣場南座地下<br> <br> d.百佳超級廣場<br> 29675904<br> 鰂魚涌康山道1號康怡廣場閣樓</p></body></html>