<html><header><meta charset="utf-8"><title>馮仁昭四圍超：鄭中基炸子雞餵戰友當紅大旺 - 馮仁昭</title></header><body><h1>馮仁昭四圍超：鄭中基炸子雞餵戰友當紅大旺 - 馮仁昭</h1><p>鄭中基（Ronald）首次自編、自導、自演嘅電影《心想事成》反應唔錯，令佢信心大增，為報答一班搏晒命嘅演員，Ronald日前自費喺銅鑼灣一酒家請谷德昭、楊愛瑾（Miki）、方力申（Alex）、閻清同張達明食飯，順便同佢哋開年，Ronald話：「其實屋企冇開年嘅習慣，不過一班演員咁幫手，咪順便同佢哋喺新年聚吓，派吓利是囉，最緊要大家開心。」<br> 同為北方人嘅肥谷、閻清同Alex話過年通常包餃子應節，而Ronald點嘅菜除咗有魚、蝦同魚翅外，仲有意頭十足嘅當紅炸子雞，佢哋個個爭住食，其中以閻清最擦得。</p><p>爭搶達明利是</p><p>另外，成班演員只有達明結咗婚，順理成章成為各人討利是嘅對象，達明話每年利是支出全靠囝囝幫補，先可以收支平衡，佢話：「每年利是都派成4,000幾蚊，全靠囝囝嘅『收入』維持。」<br> 場地提供：鳳城飲食集團銅鑼灣分店&#13;</p></body></html>