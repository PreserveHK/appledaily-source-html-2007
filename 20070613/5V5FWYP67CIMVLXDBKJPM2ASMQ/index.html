<html><header><meta charset="utf-8"><title>官恩娜Xtr囗shei<br>做一日時尚OL</title></header><body><h1>官恩娜Xtr囗shei<br>做一日時尚OL</h1><p>擁有一個法國名字，絕對的本地品牌，tr囗shei首間專門店附設於水貨店Twist的地庫內，走的是時尚女性時裝路線，設計Fine&amp;Fabulous，很有歐洲CityTouch風格，女性化得嚟又有型格，而且因為服飾夠百搭，最適合不同場合Mix&amp;Match之用，難怪開舖短短4個月，就吸引到OLFans一大堆，捧場者當中，還有個星級Fans官恩娜Ella。今次就有請Ella暫做一天OL，親自示範tr囗shei的時尚服。<br><br>記者：胡卓琳　<br>攝影：林栢鈞　<br>MakeUp：EvelynHo　<br>Hair：JNg@i-chiHair</p><p>最啱OL玩Mix&amp;Match</p><p>OL服飾最重要是可以Mix&amp;Match，tr囗shei今季系列以SmartCasual為主，加入大量Ruffles、GraphicPrint等元素於衣飾上，而且特別着重布料，真絲、雪紡、色丁及歐洲進口的麻、棉等質料，頗多變化，可讓OL們因應不同場合配搭出不同造型。加上手工細緻，價格合理，難怪成為OL入貨的心水舖之一。<br> </p><p>駁長鬈髮夠女人味</p><p>髮型師JNg和Ella合作大半年，很清楚Ella的需要，JNg認為長頭髮最適合Ella，所以今日就將Ella的頭髮駁長了，再用曲髮夾夾鬈，鬈髮感覺上更長更厚。JNg還教路，因為假髮是即日夾上去，所以整鬈時要特別小心髮根的髮夾。再加上髮泥及SprayStyling一下，鬈曲造型就會更突出。</p><p>星級髮型師JNg</p><p>官恩娜御用髮型師，曾與2R合作，亦經常為各品牌的FashionShow擔任髮型設計。</p><p>桃紅唇色做焦點</p><p>Evelyn話Ella五官標致，上妝後輪廓會更突出。今次為咗配合比較斯文的服飾，妝容會集中於雙唇上，以桃紅色的唇膏Color做焦點，Ella起初都有些少抗拒深色的唇膏顏色，不過當嘴唇上色後，Ella就話：「都幾襯我喎！」眼影顏色方面，採用了自然系的啡色，眼頭及下眼線則加了珍珠白色作Highlight。</p><p>星級化妝師EvelynHo</p><p>曾與藝人何超儀、蔡少芬等合作。亦有參與各大品牌FashionShow的化妝設計。</p><p>T恤短裙BathingApe</p><p>Ella話衣櫃內大部份衫都由Stylist代買，自己甚少行街Shopping，唔需要工作時，Ella多以簡單的打扮示人，T恤短裙就幾乎係Ella的至愛服裝。拍攝當日Ella孭的背囊就係到日本公幹時喺ABathingApe買的，「呢個背囊用咗好耐喇，開工用好方便，容易襯衫又夠晒大，可以放晒每日所需的濕碎物件。」
</p><p>自己化妝冇難度</p><p>拍攝當日，Ella見個妝化到咁上下，突然技癢，話要同化妝師合作，自己夾睫毛，佢仲話如果唔入娛樂圈，最想係做化妝師。每次開工佢都必定會帶住自己個化妝袋，隨時準備自己化。Ella好有信心咁話要化靚自己絕對難唔到佢。Ella仲向大家推介lauramercier遮瑕膏，「遮黑眼圈同暗瘡都一樣咁正。」還有，「我屋企有齊一套ShuUemura化妝掃，不過出街就會帶T.Leclerc，因為較輕，尤其推介呢兩個品牌的碎粉掃，因為質地夠晒軟熟，十分適合上碎粉用。」</p><p>Tr囗shei（25227782）</p><p>中環威靈頓街2-8號地下</p></body></html>