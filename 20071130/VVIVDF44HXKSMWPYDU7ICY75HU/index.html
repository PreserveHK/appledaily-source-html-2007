<html><header><meta charset="utf-8"><title>謝茜嘉見鬼嚇到癲</title></header><body><h1>謝茜嘉見鬼嚇到癲</h1><p>由索女謝茜嘉艾芭（JessicaAlba）主演、DavidMoreau及XavierPalud執導、翻拍自港產片《見鬼》嘅西片《TheEye》，出年2月就喺美國上映。日前《TheEye》嘅預告喺網上曝光，短短分零鐘嘅片段入面鬼影幢幢，驚嚇程度絕對唔比港產《見鬼》輸蝕。</p><p>玻璃插眼解咒</p><p>由湯告魯斯（TomCruise）監製嘅《TheEye》，劇情同《見鬼》大同小異，講述本來視力有問題嘅謝茜嘉，接受完眼角膜移植手術後重見光明，但就見埋啲唔應該見到嘅嘢。有次佢入醫院檢查，見到鬼影同面目猙獰嘅嘢，當佢以為有個坐喺窗邊嘅病人自尋短見，原來嗰隻又係鬼。而喺《見鬼》中最經典嗰幕，即係李心潔喺電梯遇爛面鬼嘅情節，《TheEye》一樣有出現，就喺謝茜嘉就快嚇到精神分裂之際，喺交通意外中遇上爆炸，俾玻璃飛插入眼，先至解除咗見鬼嘅魔咒，唔知算唔算因禍得福。<br> 今次《TheEye》嘅特技效果唔錯，成套片陰陰沉沉，都幾有原裝《見鬼》feel，有幾幕仲close-up謝茜嘉隻眼，令人諗起《午夜凶靈》。阿Deep奉勸各位細膽讀者，若然想睇預告片，最好咪開喇叭，否則真係會嚇親。<br> 版主：網盜王尊尼Deep<br> 本欄逢周一至五刊出<br> <br> 網址： http://media.movies.ign.com/media/735/735736/vids_1.html </p></body></html>