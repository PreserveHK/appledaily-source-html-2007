<html><header><meta charset="utf-8"><title>《金睛火眼》MV似AV<br>娛片site：整容三嬌色誘14萬電車男</title></header><body><h1>《金睛火眼》MV似AV<br>娛片site：整容三嬌色誘14萬電車男</h1><p>蕭定一旗下、由整容三嬌石詠莉、甄囗珊和陳樂榣組成的Freeze，由於走極度性感路線，自出道以來一直受大眾爭議，評價更多為負面，每次現身均被批評得體無完膚，早前她們推出的歌曲《金睛火眼》電視版MV於TVB播出更受盡千夫所指，惹起不少家庭觀眾不滿指MV意淫，更去信廣管局投訴，不過愈彈愈多人睇，至今其電視版MV在YouTube點擊率已超過12萬。</p><p>洗車學Paris</p><p>電視版MV中三嬌仿效ParisHilton早前的漢堡包廣告，拋胸抹車色誘車房員工，三人在鏡頭前不停扭動，有不少場面都充滿性暗示，內容頗為出位。以為電視版的大膽程度已令人咋舌？其實這首歌隨新碟附送的MV版本更激，凌零發在YouTube上就看到較少人知的超激版都有近2萬點擊率，可見Freeze的MV已造成話題。<br> 三嬌於超激版MV甫開始作OL打扮，但邊行邊脫衣直至剩下火辣黑色比堅尼top，然後鏡頭一轉三人齊齊色誘電車男，更為他解開褲頭皮帶，意識大膽，其後又與三名男dancers辣身熱舞，不斷做出大膽且具挑逗性的動作，絕對兒童不宜。</p><p>「覺得冇問題」</p><p>有網友4iboyz就指「真係似AV多過MV」，對於MV內容意識淫亂，凌零發日前訪問Freeze，她們說：「呢啲只係因為佢哋（網友）有呢個思想啫，我哋覺得冇問題，外國啲MV影埋下體咪仲勁，我哋最多咪摸下胸。」<br> 據凌零發所知原來三嬌也有細閱網友留言，石詠莉就以FREEZESUKIESHEK為名留言稱「希望大家能夠用欣賞嘅角度去睇我地嘅mv，用心去聽我地嘅歌」，日前石詠莉更向凌零發透露：「我哋三個都會留言，咁做係要講個真相畀人知，我哋入娛樂圈唔係搞搞震㗎。」<br> 版主：凌零發</p><p>原裝超激版</p><p>TVB洗車版</p><p>原裝超激版：<br>  http://www.youtube.com/watch?v=vcxnQ_aSNOQ <br> <br> TVB洗車版：<br>  http://www.youtube.com/watch?v=xgowAVYvRUI </p><p>《蘋果》娛樂版設立讀者來料專欄，歡迎大家提供有關藝人的相片、video及有趣網料。請附姓名、電話及電郵地址，電郵到：mailto:adent@appledaily.com，網料一經採用，酬勞由$100起。</p></body></html>