<html><header><meta charset="utf-8"><title>醒目女智破師奶試衫黨</title></header><body><h1>醒目女智破師奶試衫黨</h1><p>繼扑頭黨及祈福黨後，壞人又一新作！網民「haruko」在Uwants討論區大爆試衫黨黨員多為帶有鄉音的中年婦女，專向街頭單身女士埋手：「先問你着開咩size衫，然後話自己公司出咗新一季嘅衫，想搵你去試，事成會畀番錢你，然後就話帶你上佢office。當然，上到去佢就會叫你join唔知咩美容套票！」</p><p>曾在銅鑼灣踢爆試衫黨的網友「ivana.jp」指出她們失敗原因，是她們連英文都未識講：「『你好，我哋係加盟公司……』聽得我一頭霧水，原來佢係想講garment公司！」<br> 網友haruko同意：「個女人講嘢有鄉音㗎，真係說服唔到我，仲有自己知自己事，下次再搵我，我就會話：『上次已經俾你呃咗幾萬蚊，你係唔係想我報警？』」</p><p>「妹妹仔俾人讚就出事」</p><p>網友「SrCrew」認為：「咁低能，應該冇人會中招啩！」haruko反駁：「好難講，有啲人耳仔軟，或妹妹仔俾人讚兩句就會出事。」其他網友紛紛驚嘆騙人招數層出不窮，「kookusa」說自己如遇上試衫黨：「會直接同佢講，咦！你個樣幾似呃人啲試衫黨喎，不如你先跟我返差館落個案，我再跟你去試衫啦！」<br> <br> 《蘋果》網聞版請你報料！大家無論在網上網外發現任何騎呢搞笑的事情，都歡迎提供照片或短片資料。<br> 一經採用可獲酬100元<br> 請附姓名、電話及電郵地址，電郵到：newsapple@appledaily.com</p></body></html>