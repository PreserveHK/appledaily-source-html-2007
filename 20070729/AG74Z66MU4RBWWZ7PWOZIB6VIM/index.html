<html><header><meta charset="utf-8"><title>MVFree：神話MinWoo扭Pat逃獄瓣瓣露肉</title></header><body><h1>MVFree：神話MinWoo扭Pat逃獄瓣瓣露肉</h1><p>韓國組合神話嘅MinWoo最近推出新歌《Stomp》MV，阿Net知道佢好鍾意喺fans面前展示肌肉，果然呢個喺YouTube有得睇嘅MV，有無數佢赤膊嘅片段。</p><p>生日被彈親</p><p>MV概念嚟自人氣劇集《逃》（PrisonBreak），唔知佢係咪要向飾演男主角Michael嘅威禾夫米拿（WentworthMiller）致敬呢？<br> MV講述MinWoo入獄後，受盡獄卒折磨，其後佢搶走獄卒嘅鎖匙逃走，雖然MinWoo冇用高深方法逃獄，又冇整到成身都係紋身，但就毫不吝嗇咁展現胸肌，即使困喺監獄度，佢依然可以成個人倒吊做situp，果然犀利。阿Net另外又搵到佢早年扮蠟筆小新嘅片段，當年佢已經有露肉癖，學小新招牌扭patpat前都可以露一露膊頭，咁自戀嘅明星真係冇乜邊個及得上。<br> 此外，MinWoo前日29歲生日，佢喺首爾一間大學同fans一齊開生日會，連隊友Junjin等都有撐場。不過，MinWoo竟然俾生日帽嘅橡筋彈親面，搞到fans比佢更加心痛。<br> <br> 《Stomp》MV<br> 網址： http://www.youtube.com/watch?v=14d39POj_Bc <br> <br> 扮蠟筆小新<br> 網址：<br>  http://dv.ouou.com/play/v_4264ad218f85e.html </p></body></html>