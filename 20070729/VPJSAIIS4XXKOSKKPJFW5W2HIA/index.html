<html><header><meta charset="utf-8"><title>馮仁昭四圍超：汪明荃接任八和主席 - 馮仁昭</title></header><body><h1>馮仁昭四圍超：汪明荃接任八和主席 - 馮仁昭</h1><p>汪明荃早前獲選為第33屆八和會館主席，噚日喺油麻地會址舉行交接儀式，一班理事包括羅家英同埋阮兆輝等都有到場，阿姐由上屆主席陳劍聲手上接過八和會館嘅印章。<br> 阿姐話就職典禮會喺11月華光先師誕時舉行，佢話：「我上次擔任主席都差唔多係10年前嘅事，今次首要替粵劇界向政府爭取表演場地，其次係培訓新人。」</p></body></html>