<html><header><meta charset="utf-8"><title>是日upload：娘爆花車隨時嚇走新娘</title></header><body><h1>是日upload：娘爆花車隨時嚇走新娘</h1><p>香港人過去10年捱過了經濟低潮，奢華之風稍為收斂，逐漸接受反璞歸真的作風，一名周遊列國的機師，在網誌上貼出一張韓國花車的照片，原來婚禮花車裝飾得十分浮誇，隨時嚇走新娘。</p><p>「包到成份禮物咁」</p><p>雖然近年「韓流」吹遍東南亞，不過機師表示，一直認為韓國人頗「娘」，男星裴勇俊是經典例子，他在韓國街頭看到的一輛花車，也是「娘」的「代表作」。<br> 「花車啫，唔使包到成份禮物咁呀！」這輛花車有一個大花球在車頭蓋上，車身縛上絲帶，與香港常見的花車分別很大。<br> 網友笑稱如此佈置花車，原因只有一個，「十成十係個新郎唔想接個新娘，齋睇絲帶都紮成咁，道車門應該用英泥加AA膠封實㖭。」</p></body></html>