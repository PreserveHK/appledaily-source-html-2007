<html><header><meta charset="utf-8"><title>國際Gossip：哈里戴維閃電復合</title></header><body><h1>國際Gossip：哈里戴維閃電復合</h1><p>英國哈里王子同女友戴維分咗手一星期，𠵱家閃電復合啦。英國《每日鏡報》報道，哈里好愛戴維，分手期間不斷打電話箍煲，又猛發手機短訊𠱁番佢，終於為分手喊到眼都腫嘅戴維應承同佢見面。佢哋嘅密友話，佢哋傾咗兩個鐘頭，哈里起勢話會認真對待呢份感情，戴維都想復合，但想呢個曳曳王子驚一下，佢咁低聲下氣咯，咪話俾多次機會佢囉。<br> 法新社</p></body></html>