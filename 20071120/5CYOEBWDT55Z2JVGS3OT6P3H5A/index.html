<html><header><meta charset="utf-8"><title>海鮮百法百眾<br>虎僧魚面珠　有衣至彈牙</title></header><body><h1>海鮮百法百眾<br>虎僧魚面珠　有衣至彈牙</h1><p>2年前的《百法百眾》，香港律師會出動數十位精英律師，教曉我們許多「唔講唔知」的法律常識。今年律師會百周年紀念，委員們全數出動落力宣傳，連「煮食版」也不放過！但法律跟煮食有甚麼關係？「跟法律沒大關係，但跟法國菜的『法』就有很大關係！」委員之一的香志恆律師Eric辭鋒銳利，「而且我是一家法國餐廳的老闆，識煮識食，應該也夠資格教人！」<br><br>記者：廖秀娟<br>攝影：楊錦文<br>示範：香志恆律師@FrenchCottage<br>（25756816）及彭雪輝律師</p><p>博宣傳又《百法百眾》
</p><p>Eric與彭雪輝律師Melissa都是煮得之人，Eric已貴為餐廳老闆，Melissa則中學時代正式學過廚，油炸鬼、中式點心、布拉腸粉都懂得做，今次為律師會做宣傳，不惜拿出所有秘技扭六壬，「入冬，法國很多海鮮當造，但不是人人懂得煮，不如再跟大家玩《百法百眾》，考考大家對煮法國海鮮的認識。」</p><p>Q1虎僧魚面珠的衣要不要除去？</p><p>a.要<br> b.不要&#13;</p><p>答案：b<br> <br> 魚的衣可令煎魚時魚件縮起，魚肉捲成球狀，更有彈性、更有厚厚肉感。&#13;</p><p>Q2法國膏蟹用咩方法整死佢最唔影響食味？</p><p>a.用竹籤拮死佢<br> b.用淡水浸死佢&#13;</p><p>答案：b<br> <br> 因為a會令蟹的藍色「血」流失，不夠原汁原味。用淡水浸20分鐘，然後再「Fing」死佢，蒸30分鐘後便可食用。</p><p>Q3煎海鱸魚要不要去皮？</p><p>a.不要<br> b.要</p><p>答案：a<br> <br> 因為魚皮有脂肪，煎時魚脂滲出，可令魚件更香口，又少了腥味，絕對可以留低！</p><p>虎僧魚面珠扒</p><p>0hr15min<br> 1人份<br> <br> Eric的餐廳有獨家虎僧魚Monkfish面珠肉賣，用來當扒煎，彈牙又鮮甜，口感似更彈牙的鱸魚，值得試煮。</p><p>材料</p><p>虎僧魚面珠肉1/2件、牛油11/2湯匙、洋葱粒/蒜茸1茶匙、Parsley歐芹/黑胡椒/麻油/鹽各少許；薯茸50克、雜菜/蘆笋/意大利黃青瓜各30克</p><p>做法</p><p>1.魚面珠略洗、抹亁，以少許黑胡椒、歐芹及麻油醃5分鐘，切件。<br> <br> 2.雜菜、黃青瓜、蘆笋切件或切段，放入加了鹽及牛油的滾水烚熟，連同薯茸一同上碟，擺好裝飾。<br> <br> 3.以牛油起鑊，大火炒香洋葱及蒜茸，加入魚件煎各面約5分鐘至8成熟，放在擺好的薯茸上便成。</p><p>貼士</p><p>虎僧魚Monkfish是歐洲西北部大西洋盛產的魚類，味鮮肉彈牙。現時香港只有急凍入口貨，約$60/100克，市面並不多見，要買可向FrenchCottage訂購。</p><p>蟹肉蘑菇意粉</p><p>0hr25min<br> 1人份量<br> <br> 法國膏蟹的膏不比大閘蟹遜色，用來做意粉，矜貴又和味，一個人可以大嚼兩碟！想要軟膏用雄蟹，雌蟹膏硬但紅色，賣相較好。</p><p>材料</p><p>法國膏蟹肉及膏60克、扁意粉100克、白菌2個、洋葱碎2茶匙、蒜茸1茶匙、橄欖油3茶匙、上湯2湯匙、歐芹少許
</p><p>做法</p><p>1.淡水浸死法國膏蟹，蒸熟起膏起肉。白菌切片。意粉以鹽水煮7分鐘，熄火焗1分鐘，撈起瀝亁水。<br> <br> 2.以橄欖油起鑊，炒香洋葱及蒜茸，加入白菌、歐芹及蟹肉炒香，加入上湯及意粉炒勻便可。&#13;</p><p>貼士</p><p>意粉撈起後即炒才可以彈牙、有𡁻頭，凍意粉只會越炒越腍。想更亁身，撈起後入微波爐叮45秒，最有質感。</p><p>燒汁煎法國海鱸魚柳</p><p>0hr18min<br> 1人份量<br> <br> 海鱸魚味較清淡，以日式蒲燒汁Fusion製作，香港人更對口胃。煎焦的魚皮有油脂輕滲，確是更齒頰留香。</p><p>材料</p><p>連皮海鱸魚柳1件（約200克）、蒲燒汁3湯匙、黑胡椒/麻油/橄欖油各少許、薯茸50克、番茄1/2個、薄荷葉少許</p><p>做法</p><p>1.鱸魚以黑胡椒及麻油略醃，掃上少許蒲燒汁。薯茸、番茄擺好在碟上作裝飾。<br> <br> 2.以橄欖油起鑊，大火煎魚皮一面至微焦，再煎其餘3面，至6、7成熟，放入焗爐以200度火烤10分鐘。放上薯茸面，擺上薄荷葉，滴幾滴燒汁在碟邊作伴。</p><p>貼士</p><p>煎魚一定要大火，以封魚的肉汁，煎焦一點，亦令魚皮沒腥味。</p><p>法式洋葱湯</p><p>0hr06min<br> 2人份量<br> <br> 此法式與彼法式不同，真正法式洋葱湯沒有白蘭地和BayLeave，這款純為Eric的家「法」，香草與酒味較濃，很成人的味道。&#13;</p><p>材料</p><p>洋葱1個、百里香/俄勒岡Oregano/BayLeaves各少許、法包2片、Mozzarella芝士10克、白蘭地3茶匙、牛精1粒、水600毫升、鹽/糖/橄欖油各少許</p><p>做法</p><p>1.橄欖油起鑊以大火炒香洋葱絲，加入百里香、俄勒岡、BayLeaves、白蘭地及牛精，兜勻後加水冚蓋煮滾，以鹽及糖調味後，倒進碗中。<br> <br> 2.法包鋪上芝士碎，入焗爐以200度焗1分鐘至芝士溶掉，放上湯面便成。&#13;</p><p>貼士</p><p>香料只落少許份量，否則遮蓋了洋葱香味。</p><p>買定料明日教你煮餸<br>水煮羊肉</p><p>羊肉5両、亁/濕指天椒各4隻、蒜頭3粒、葱1/2両、上湯1碗、花椒油1茶匙、辣椒油3湯匙、孜然粉1/3茶匙、薑片3塊
</p><p>冰鎮鮑魚</p><p>九孔鮑3隻、鮑魚汁/上湯各1/2杯、海鮮素粉1茶匙
</p><p>深圳雞煲</p><p>鮮雞1/2隻、亁葱/薑片各3両、蒜頭2両、亁/濕指天椒各少許、大蒜/唐芹/洋葱各適量、海鮮醬1両、柱侯醬3両、花椒油/辣椒油各少許
</p><p>花膠土雞鯊魚骨湯鍋</p><p>雞1/2隻、花膠5両（已浸發）、鯊魚骨8両、淮山2両、杞子少許、濃豬骨湯11/2公升</p></body></html>