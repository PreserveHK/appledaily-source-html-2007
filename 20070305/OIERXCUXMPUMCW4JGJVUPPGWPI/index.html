<html><header><meta charset="utf-8"><title>元宵避見房祖名<br>Fiona搵方大同猜謎</title></header><body><h1>元宵避見房祖名<br>Fiona搵方大同猜謎</h1><p>薛凱琪近日先後與房祖名及同公司的方大同傳緋聞，前晚她選擇與方大同這位緋聞男友齊齊出席活動共度中國情人節—元宵，雖然二人聲稱工作後不會相約外出，但無可否認二人的確頗具默契，就連貼商場貼紙時也以相同的動作貼在同一條手臂的同一位置上，堪稱心有靈犀一點通。</p><p>前日是中國元宵佳節，先後與房祖名及方大同傳出緋聞的薛凱琪（Fiona），前晚選擇與方大同共度，二人與鄧穎芝、江若琳及EO2的Eddie等，齊往旺角出席「賞花燈猜燈謎甜蜜晚會」，在現場學做新娘頭飾之餘又合唱情歌，場面溫馨熱鬧。</p><p>齊玩爛gag</p><p>薛凱琪和方大同雖然多次否認拍拖，但二人卻表現得十分有默契，連將商場貼紙貼到身上時，也以相同的動作，將貼紙貼在左手手臂的同一位置上。元宵佳節，通常會食湯圓寓意團圓，Fiona和方大同前晚忽然齊變爛gag王，司儀問方大同會否作一首歌講湯圓時，他笑說：「上年作咗首叫《糖不甩》，今年唔知會唔會作首《湯圓》？」Fiona說：「返屋企唔會食湯圓，返去會食糖不甩。」</p><p>半夜通電</p><p>問Fiona活動結束後會否與方大同相約外出時，她說：「以前拍拖，西方情人節先慶祝，自己冇約人，做完嘢返屋企啫。」方大同也稱沒有約人，問他會否在工作後相約Fiona一起晚膳，他說：「唔會喇，佢應該約咗爹哋媽咪，我自己就約咗媽咪。」<br> 再問Fiona有否與房祖名相約外出的時候，她說：「呢啲咁敏感嘅時候，就算係朋友都唔會揀呢個時候啦，費事多啲新聞。」她還自爆近日經常與身邊朋友包括方大同玩猜謎語，更試過半夜三更致電朋友玩。問她有否與房祖名玩猜謎語？她說：「呢排都冇見面，平時見到面先估啦。」可有致電房祖名？她說：「吓？我冇半夜三更打畀佢喎。」<br> 採訪、攝影：王連連</p></body></html>