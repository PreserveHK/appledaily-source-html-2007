<html><header><meta charset="utf-8"><title>JCShop二一折<br>鬼馬叮噹贈佳人</title></header><body><h1>JCShop二一折<br>鬼馬叮噹贈佳人</h1><p>錯過咗中西情人節送禮物畀女友？唔緊要，嚟緊仲有個三八婦女節，都係送禮借口。一向專賣小家電及女生精品嘅JCShop，話要進行新春減價，十幾件cutie貨都來個大割引，最低仲去到二一折㖭。今次減價貨品種類多，有得意精品、青春便服和扮靚小工具，啱晒不同性格嘅佢，錫住荷包之餘又可以令佢冧到暈，真係一舉兩得。<br><br>記者︰陸俊雄　攝影︰黃子偉<br>Model︰Ruby、PC</p><p>Cutie性格<br>啱趣致玩意</p><p>JCShop出名多咩？當然係日本貨、特色玩意同擺設。好似今次首推嘅叮噹手提電話座，冇電話到時，齋擺都好睇；電話響時，佢會感應到即刻跳舞畀你睇。如果你女友屬於鍾情公仔嘅一類人，冇理由唔buy。
</p><p>叮噹電話座</p><p>呢部叮噹手提電話座真鬼馬，每當電話一到，佢就舞王上身係咁郁。<br> <br> 原價$338<br> 二九折$99（限售20部）</p><p>數碼相架
</p><p>法國Neovo7吋數碼相架，同女友影嘅親密照，可以放入相架日日放映。<br> <br> 原價$2,080<br> 六六折$1,380（限售10個）</p><p>米奇收音機
</p><p>米奇老鼠浴室收音機，高5吋防潮又防水，啱晒女友邊沖涼邊聽音樂。<br> <br> 原價$398<br> 半價$198（限售10部）</p><p>MP3×MP4Player</p><p>SpeedMV8兩吋螢幕MP3×MP4player，聽歌睇片都得，坐巴士時又可多點娛樂。<br> <br> 2Gb原價$1,180　五七折$680（限售10部）<br> 4Gb原價$1,480　六六折$980（限售10部）</p><p>人猿頭</p><p>唔敢講個個女仔都鍾意，但呢個Alive遙控猿人頭幾逼真又會大叫嚇人，可能吸引到佢。<br> <br> 原價$1,680<br> 五八折$980（限售6個）</p><p>自動洗牌麻雀枱</p><p>要豪啲可以送呢張麻雀枱，洗牌叠牌全自動，洗牌聲浪又低，肯定可以打動未來外父外母。<br> <br> 原價$16,888<br> 五九折$9,888（限售5張）</p><p>購物狂<br>送衫送手錶</p><p>如果女友愛着靚衫，咁JCShop自己出嘅衣飾就好啱。</p><p>刺繡絹褸</p><p>披件JCD東瀛薄絹褸，前後都有刺繡，有粉紅、綠、藍、黑選擇。<br> <br> 原價1,380　<br> 三五折$480（限售10件）</p><p>兩用頸巾袋</p><p>JCD頸巾袋，個袋可以分拆成頸巾同袋，幾有創意。<br> <br> 原價$468<br> 二一折$99（限售20個）</p><p>水晶迷彩錶</p><p>JCD迷彩鋼錶，內有9顆Swarovski水晶，買齊一對夠晒sweet。（購買一對仲額外再有九折優惠。）<br> <br> 原價每隻$1,680　四折$680<br> （限售20隻）</p><p>貪靚鬼<br>贈美容產品</p><p>如果女友係貪靚鬼一名，送護膚美容工具就最適合不過，防眼紋eyeroller、去黑眼圈眼紋轆等，佢一定讚你夠細心。</p><p>去眼紋轆</p><p>女人最怕見到自己有黑眼圈、眼袋、眼紋，出動iskincare溫熱去眼紋轆，幫佢手扮吓靚。<br> <br> 原價$980　<br> 六九折$680（限售10部）</p><p>超聲波導入器</p><p>iskincare超聲波導入器，可以把面上嘅精華液加速滲入深層皮膚組織。<br> <br> 原價$1,380<br> 七一折$980（限售10部）</p><p>瘦面轆</p><p>如果女友有包包面，用FaceRoller按摩塊面，就有瘦面效果。<br> <br> 原價$880<br> 六六折$580（限售10部)</p><p>開倉資料
</p><p>JCShop（31022783）<br> 地址︰銅鑼灣時代廣場9樓919號舖<br> 日期︰即日至3月11日<br> 時間︰10:00am-9:30pm</p></body></html>