<html><header><meta charset="utf-8"><title>楊崢大讚韓男夠踏實</title></header><body><h1>楊崢大讚韓男夠踏實</h1><p>名模楊崢昨日現身天水圍嘉湖海逸酒店出席婚宴博覽活動，身為婚宴大使的她更以韓國傳統服飾示人，又上台與一眾準備結婚的新人分享喜悅，她說：「今次韓式婚宴其實都算係我構思，因為之前婚紗同裙褂都着過，所以就諗到着韓服加埋韓式婚宴」。</p><p>選超模結緣</p><p>楊崢又笑言首次穿韓服已是95年參加超模大賽時的事，她說：「其實套衫好易着，同埋我都幾鍾意韓國文化，2000年嗰陣我仲幫過韓國文化協會宣傳，明星當中我最鍾意李英愛同李炳憲」。當記者提到韓國男士十分大男人時，她說：「雖然韓國男士唔算好靚仔，不過我覺得佢哋幾踏實。其實佢哋已經好咗好多喇，我選超模嗰陣，喺韓國行街真係會俾人推開㗎」。<br> 採訪、攝影：EricLam<br> </p></body></html>