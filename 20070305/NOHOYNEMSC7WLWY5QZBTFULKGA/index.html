<html><header><meta charset="utf-8"><title>搜括環保車之二：HondaJazz<br>車仔細細尾廂大</title></header><body><h1>搜括環保車之二：HondaJazz<br>車仔細細尾廂大</h1><p>如果大家有留意環保署嘅公布，都知道來自日本嘅Honda，係唯一有兩款型號能通過環保汽油私家車型號審批嘅汽車品牌，而佢哋旗下嗰款由推出至今仍炙手可熱嘅Jazz，便是當中的一分子。
</p><p>Jazz能夠打敗一眾同級對手，可以喺環保汽油私家車名單中出現，實跟廠方為佢安排嘅嗰台1.3公升直4引擎有關，注入廠方獨有i-DSI技術後，令馬力輸出可達86匹嘅同時，12.1kgm嘅扭力峯值，更可在引擎處於2,800rpm時發出，不論平路加速還是攀爬大斜路，都唔使怕有力不從心嘅表現；另外，根據廠方以「日本10．15模式」進行嘅耗油測試，平均每公升汽油可行24公里，而2005年喺香港進行嘅一次慳油比賽中，更創出每公升汽油可行24.4公里嘅驚人紀錄，相比同級對手慳油多達25%油！<br> 造型及車廂配搭，也是Jazz吸引Fans嘅地方，除一身跑車包圍外，闊落車廂空間也是其中之一，唔少人都認為Jazz只係細車一部，車廂都唔慌大得去邊；哈，點知實情係啱啱相反，因為佢後排座椅可以任你點摺都得，務求可以令你擺咩入去都NoProblem！<br> <br> 記者：鄭達基</p><p>可慳稅款$10,880<br> 售價：$127,800起　<br> 查詢：合群汽車（23802231）</p></body></html>