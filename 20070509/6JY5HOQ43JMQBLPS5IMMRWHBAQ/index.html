<html><header><meta charset="utf-8"><title>廉宜販：Converse最平$99<br>五顏六色啱襯衫</title></header><body><h1>廉宜販：Converse最平$99<br>五顏六色啱襯衫</h1><p>日本仔愛玩古着，更愛着Converse，不過對鞋總是要殘殘哋先好睇。唔少人愛着白帆布，可能貪佢夠快殘，不過買鞋心態例牌矛盾，唔想新鞋咁快殘，但明知殘殘哋先夠型，可以點做？𠵱家旺角有場做開倉，$99就有對Converse，攞正牌粗着唔覺肉痛。好天曬、落雨淋，要對新鞋盡快飽歷風霜至得。<br><br>記者︰陸俊雄　<br>攝影︰楊錦文<br>Model︰Gary@PureModels</p><p>買多對替換</p><p>唔知大家有冇咁嘅經驗，就算屋企有幾多唔同牌子嘅休閒鞋或波鞋，在最趕時間、最唔想花時間諗點襯之際，好順手就會拎對Converse，心入面「實冇死」嘅感覺幾咁強烈。所以就算話佢因為唔夠厚底，容易着壞腳又唔耐用，大家照樣會買，而且仲買多幾對替換㖭！既然今次喪減至三八折起，夠晒理由多買幾對。</p><p>Oldschool味運動袋
</p><p>不論棒球袋、網球袋，總之膠質得來帶點70至80年代feel嘅，年輕男女就最buy。今次順勢介紹幾個Converse袋畀大家，簡單襯件T-shirt牛仔褲，已經好有oldschool風味喇！</p><p>開倉資料
</p><p>FitterOutlet（28824188）<br> 地址︰旺角塘尾道64號龍駒企業大廈11樓B室<br> 日期︰即日至5月15日<br> 營業時間︰10:30am-8:00pm（逢星期一休息）</p></body></html>