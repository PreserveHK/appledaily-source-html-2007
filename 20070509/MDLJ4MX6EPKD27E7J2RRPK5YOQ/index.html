<html><header><meta charset="utf-8"><title>16年後改組拍《兄弟》<br>五虎記仇踢走偉仔</title></header><body><h1>16年後改組拍《兄弟》<br>五虎記仇踢走偉仔</h1><p>80年代紅透半邊天的無綫五虎將劉德華、梁朝偉、黃日華、苗僑偉和湯鎮業，當年因不甘簽下無綫賣身契，約定集體離巢外闖，但偉仔卻臨陣縮沙賣甩四虎獨留無綫，成為力捧小生。近日這段埋藏多年的恩怨再被引爆，華仔本月下旬自資開拍江湖片《兄弟》，親邀其他三虎歸位，但卻獨欠偉仔，看來五虎的私人恩怨比《兄弟》故事的江湖風雨更見糾纏不清。<br></p><p>近年致力發展電影事業的劉德華，過往曾透露希望再集合昔日無綫五虎將合作拍片，原來他早已秘密行事，自資開拍的新片《兄弟》將於本月下旬開工，他親邀師兄弟黃日華、苗僑偉和湯鎮業合作，但五虎聚頭卻獨欠梁朝偉，看似毫不相關的陳奕迅（Eason）反成為片中男角之一。</p><p>關係決裂<br>約定離巢臨陣變卦</p><p>無綫五虎將組於80年代初期，當年華仔、偉仔、黃日華、苗僑偉和湯鎮業均是備受力捧的小生，其後無綫要求五虎續約簽下5年賣身契，五人經商量後決定共同進退，離巢改簽藝能娛樂，想不到偉仔臨門一腳竟背叛四虎獨留無綫，結果四虎離巢，他在沒對手的情況下成為唯一受力捧小生，贏了上位機會但輸了友誼，令五虎關係決裂。<br> 年輕時曾齊齊捱騾仔，捱過一樣的鹹苦，四虎雖然對偉仔十分生氣，但卻難捨情義，至91年五虎首度攜手合演電影《五虎將之決裂》，片名應景，但此後便極少合作，加上偉仔為人內向愛離群獨處，令四虎對他始終存心結。而華仔和偉仔近年在影壇上棋逢敵手，直至02年因片商林建岳拉攏合演《無間道》，這兩虎才再次聚頭，但04年9月華仔在紅館舉行第100場演唱會時，三虎到場贈興兼夾份送禮，偉仔卻不見影蹤。<br> 今次華仔安排五虎16年後重組合演《兄弟》，卻引爆了與偉仔逾20載的恩怨情仇，未有預對方演出的份兒。該片監製鄭則士昨日接受本報電話訪問時說：「我係監製呢套戲，詳情等公司公布啦，唔方便喺我口中講。」問他為何新片獨欠偉仔？他說：「點解冇佢？你問番劉生（華仔）啦，冇咗梁朝偉唔拍得戲㗎咩？」</p><p>導演坦白<br>「從來冇諗過搵偉仔」</p><p>另一方面，劉德華昨日透過助手表示正在內地拍戲，詳情要問導演。在泰國曼谷為《兄》片睇景的導演趙崇基則在長途電話中說：「我哋從來冇諗過搵偉仔演，卡士係有陳奕迅、黃日華、湯鎮業、苗僑偉、劉生。」為何不考慮找偉仔演出？他說：「好多原因，錢係問題，搵偉仔演嘅錢就多好多。」趙崇基透露《兄》片本月下旬便正式開拍，先在曼谷取景再返港拍攝，全片製作費約2,000萬港元。<br> 採訪：林妃</p><p>最高蘋嬸</p><p>五虎重組冇咗梁朝偉始終爭啲嘢，如果有偉仔再加劉嘉玲，搵埋郭台銘客串，加番條三角感情線就精采嘞！<br> 蘋果娛樂特派評述員蘋嬸</p><p>人物誌：電視台精英各有代表作<br><br>湯鎮業</p><p>事業：79年藝訓班出身，85年舊愛翁美玲自殺身亡，湯被千夫所指，89年轉往內地發展<br> <br> 婚姻狀況：92年與亞視藝員姜坤結婚，00年離婚，育有一女及一對孖仔</p><p>梁朝偉</p><p>事業：82年藝訓班出身，畢業後曾主持兒童節目，進入電影圈發展後演技深受讚賞，曾獲金像、金馬及康城影帝等殊榮<br> <br> 婚姻狀況：未婚，與劉嘉玲拍拖多年</p><p>苗僑偉</p><p>事業：80年藝訓班出身，87年創辦藝視眼鏡後退出娛圈，02年結束事業，04年復出簽約無綫<br> <br> 婚姻狀況：90年與戚美珍結婚，育有一子一女</p><p>劉德華</p><p>事業：81年藝訓班出身，90年代起歌影視迅速發展，成為樂壇四大天王之一，獲獎無數，是香港娛樂圈代表人物<br> <br> 婚姻狀況：有傳他與朱麗倩已婚並育有一女</p><p>黃日華</p><p>事業：80年藝訓班出身，02年與無綫約滿後不再演出電視劇，呈半息影狀態，僅以客串性質參演內地電視劇<br> <br> 婚姻狀況：88年與梁潔華結婚，育有一女</p></body></html>