<html><header><meta charset="utf-8"><title>今日開倉：童裝開倉齊換季<br>日牌一百蚊有找</title></header><body><h1>今日開倉：童裝開倉齊換季<br>日牌一百蚊有找</h1><p>天氣開始轉熱，換季的日子又到了。謙仔同瑩瑩分別5歲同4歲，媽咪想考驗一下兩位小朋友，趁住今日有童裝開倉，就叫他們自己去買衫換季！途中佢哋會遇到考驗，睇吓佢哋最終可唔可以完成換季的任務?<br><br>記者：梁學文　攝影：黃子偉<br>Model：Anson、藍藍</p><p>（男）Disney白色PoloTee<br> 原價$149　四折$60<br> Fables卡其長褲<br> 原價$299　四折$120<br> （女）babyoutlet粉紅間條裙連帽<br> 原價$85　七折$60</p><p>日本名牌<br>CommeCa低至三折</p><p>今次開倉主打是夏季Casual便服，Size由3個月至14歲。最吸引當然是價錢，就算是日本名牌CommeCaKids或者本地名牌Chickeeduck，價錢皆低至三折，$99有條短裙仔，百零蚊就可以買齊衫同褲，難怪媽咪放心叫兩個小朋友隨便揀！價錢咁抵，又可以考驗兩個小朋友，一舉兩得。</p><p>CommeCaKids藍色短袖Tee<br> 原價$360　三折$108<br> 圓領短袖Tee用Cotton質料，軟熟又舒服，袖位仲有間條紋夠特別。</p><p>CommeCaKids白色長袖Tee<br> 原價$450　三折$135<br> 件Tee雖然是長袖，不過質料夠薄，夏天着都唔會太熱。</p><p>CommeCaKids粉紅短裙<br> 原價$330　三折$99<br> 款式雖簡單，但$100唔使就買到條CommeCa裙，抵！</p><p>CommeCaKids白色TwinSet<br> 原價$430　三折$129<br> 白色TwinSet心口領位都有喱士花邊，令童裝增添些少女性味道。</p><p>（男）Lepetitpois黑色短袖Tee原價$200　五折$100<br> 卡其長褲原價$299　四折$120<br> （女）Lepetitpois藍色碎花裙<br> 原價$359　一七折$60</p><p>Disney出品四折起</p><p>一到埗，阿妹見到有條繩，即刻話要玩跳繩。謙仔原本唔想同阿妹癲，不過見妹妹玩得咁開心，就玩埋一份。喂，唔好唔記得今次你哋嘅任務是要買衫換季。阿妹快啲睇吓Disney出品，有無你鍾意的卡通公仔呀？</p><p>DisneyDonaldDuck工人褲<br> 原價$169　五折$85<br> 工人褲連彩虹Tee，買一得二，不過只有BBSize。</p><p>DisneyTiger風褸<br> 原價$269　四折$108<br> Tiger風褸防水防風，出街必備，就算天氣熱，都可以在冷氣室內穿着。</p><p>街頭味重<br>Fables三三折</p><p>Fables的衫比較貼近StreetFashion，玩味比較重，加入Punk同Rock的元素做童裝，實屬少見。謙仔一見到件紅色短袖Tee就立即笠上身，就算妹妹點用波波引誘佢，都一樣無影響哥哥掃貨。</p><p>Fables紅色短袖Tee<br> 原價$179　二八折$50<br> Fables灰色短褲<br> 原價$199　三折$60</p><p>Fables紫色背心<br> 原價$179　三四折$60<br> 淡紫色雞翼袖設計，着上身清涼又舒適。</p><p>Fables牛仔短裙<br> 原價$309　三二折$100<br> 牛仔短裙車上花花同人頭Print，略帶Rock味。</p><p>Marco&amp;Mari綠色紗裙<br> 原價$225　五折$112.5<br> 綠色紗裙最適合去Party着，就算平時出街着都一樣得。</p><p>（男）Disney白色PoloTee<br> 原價$149　四折$60<br> Chickeeduck彩虹邊卡其短褲<br> 原價$240　三折$75<br> （女）Lepetitpois白色拼布Tee<br> 原價$359　一七折$60<br> Chickeeduck卡其色短褲<br> 原價$180　三折$55</p><p>童裝鞋有閃燈</p><p>除了童裝衫之外，童裝鞋亦同樣特價發售，涼鞋或者波鞋同樣低至四折。</p><p>Thomas火車頭涼鞋<br> 原價$159　五折$80<br> 涼鞋鞋頭有閃燈，一路行一路閃，行得越快閃得越勁！</p><p>HelloKitty涼鞋<br> 原價$179　四五折$80<br> 夏天到着涼鞋最舒服，唔怕焗腳，又輕便。</p><p>芝麻街白色波鞋<br> 原價$99　四折$39<br> 白色Sneaker鞋底特別加坑紋，抓地力強，小朋友活潑好動都唔怕跌倒。</p><p>Elle軍綠波鞋<br> 原價$199　四折$79<br> 除了魔術貼還加設索帶，令波鞋的保護力更好，更有安全感。</p><p>開倉資料</p><p>海港城展銷集<br> 時間：5月9-13日11:30am-9:00pm<br> 地址：尖沙嘴廣東道11號世界商業中心3字樓<br> 註：只收現金</p></body></html>