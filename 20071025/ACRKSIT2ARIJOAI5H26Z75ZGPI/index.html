<html><header><meta charset="utf-8"><title>Seditionaries30周年<br>限量復刻150件VintageTee</title></header><body><h1>Seditionaries30周年<br>限量復刻150件VintageTee</h1><p>Punk30周年，既然SexPistols11月又出番來搵真銀，今日英倫PunkRock之父MalcolmMcLaren回歸時裝界，復刻當年經典，仲賣成$2,800一件，又算唔算係大新聞？
</p><p>MalcolmMcLaren闊別時裝界多年，今次為慶祝Seditionaries創立30周年，再次大顯身手。1977年，MalcolmMcLaren同佢西太后VivienneWestwood將間舖由「SEX」改名為「Seditionaries」，更以Anarchy（無政府主義）為題，創造出多件深入民心的Tee，當中包括SnowWhite白雪公主的Tee，今日睇番依然前衞。今時今日，McLaren大玩RemakeVintage潮流，將經典設計放落去一系列VintageTee上。呢批Tee全球只限150件，每件都有編號為證，仲反轉印有「1976-2006」的字樣，對於沒有經歷過Punk，但崇拜Punk離經叛道的後生仔來講，價錢極貴，但值得收藏。<br> <br> 記者：陳諾堯<br> 參考資料： http://www.seditionaries.com </p><p>查詢：D-Mop（28400822）<br> 中環安蘭街11-15號地下</p></body></html>