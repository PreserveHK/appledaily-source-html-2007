<html><header><meta charset="utf-8"><title>馮仁昭四圍超：尊龍蒲吧擦雞翼　龍腩現形 - 馮仁昭</title></header><body><h1>馮仁昭四圍超：尊龍蒲吧擦雞翼　龍腩現形 - 馮仁昭</h1><p>喺20年前憑電影《末代皇帝》（TheLastEmperor）成名嘅華人影星尊龍，近年產量甚少，除咗喺李連杰部戲《搏．激．戰》（RogueAssassin）裏面扮演黑幫之外，就係同溫碧霞合作拍咗套清裝劇《宜妃與康熙》，喺劇裏面佢又「食老本」扮清朝皇帝，暫時未見佢有新搞作。早前馮仁昭就見佢冇乜嘢做，同成班朋友去中環蒲吧，成班人唔單止煙酒齊飛，仲唔怕肥膩狂擦雞翼，難怪佢比以前發福咗咁多啦，搞到凸晒豬腩肉。</p><p>55歲瀟灑哥</p><p>嗰晚9點幾，尊龍同四個朋友去到蘇豪HAVANA酒吧開餐，好耐冇蒲頭嘅尊龍雖然啱啱過咗生日，已經成55歲，但佢又保養得幾好，雖然有少少肚腩仔，但依然幾瀟灑㗎。只見他坐在開揚位置，邊飲雞尾酒邊煲煙，與友人談笑風生，其間他點了一客雞翼，吃到嘴舔舔兼吮埋手指，食得相當滋味，至半夜飲飽食醉先同朋友打的離開。</p></body></html>