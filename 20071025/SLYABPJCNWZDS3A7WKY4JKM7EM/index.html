<html><header><meta charset="utf-8"><title>手術直擊<br>莉芙老竇切喉網上任睇</title></header><body><h1>手術直擊<br>莉芙老竇切喉網上任睇</h1><p>美國電視真人騷競爭激烈，乜都拍得一餐，好似莉芙泰萊（LivTyler）個rock友老竇、樂隊Aerosmith嘅59歲主音StevenTyler咁，佢前排喉嚨有事要做手術，過程俾電視台全程直擊，連照內窺鏡嘅片段都播埋畀觀眾睇，我阿Deep食緊飯睇到都即刻唔開胃。</p><p>聲嘶力竭出事</p><p>身為搖滾歌手嘅StevenTyler多年嚟喺台上聲嘶力竭叫唱，搞到喉嚨血管外露，醫生叫佢暫停所有巡迴演出，直至做完手術治療康復為止。結果Steven去到波士頓接受激光切除外露血管手術，而國家地理頻道就輯錄咗呢項高科技手術嘅片段，個節目仲俾人放咗上網㖭！<br> Steven喺節目中十足白老鼠咁，事前俾啲醫護人員舞來舞去，用啲古怪儀器檢查，最後攝影隊仲用內窺鏡伸入Steven喉嚨，睇吓手術後效果，唔知莉芙有冇幫老竇錄低個節目呢？<br> 網址： http://www.youtube.com/watch?v=Ijp-9f6zgtk <br> <br> 版主：網盜王尊尼Deep<br> 本欄逢周一至五刊出</p></body></html>