<html><header><meta charset="utf-8"><title>Beyonce、楊紫瓊搶箍$21000銀腰帶</title></header><body><h1>Beyonce、楊紫瓊搶箍$21000銀腰帶</h1><p>荷李活女星同香港嘅名媛一樣，對名牌嘅大熱設計趨之若鶩，繼上年RolandMouret設計嘅GalaxyDress引嚟荷李活一片撞衫潮後，今年荷李活嘅staritem明顯係Dolce&amp;Gabbana喺今年2月發表、價值21,000港元嘅銀色腰封。《每日郵報》網頁仲列出喺呢短短幾個月內，至少有十幾個女星戴過呢條腰帶，撞帶撞到頭暈。</p><p>肥妹歌手抄款</p><p>據講呢個Dolce&amp;Gabbana金屬腰帶可以畀人有細腰嘅假象，明明28吋腰都俾人覺得係24吋，難怪Gisele今年2月喺米蘭時裝節演繹完呢條腰封後，名人阿太一窩蜂咁去入貨。好似黑珍珠納奧美金寶（NaomiCampbell）今年3月喺紐約完成社會服務令後，第一時間以呢條腰封現身。之後Beyonce喺6月嘅BET黑人音樂頒獎禮又戴同一腰封出現。之後名模JessicaStam、英國女歌手Jamelia、曉格蘭特（HughGrant）女友JemimaKhan都有戴過佢現身，連楊紫瓊8月尾去意大利出席威尼斯影展都戴住同一個款式。<br> 英國肥妹女歌手BethDitto雖然着唔落條腰帶，但都有一條抄款嘅，認真唔講得笑。不過網友對呢班名人嗤之以鼻，KpNuts話：「佢哋個個衣着都一窩蜂咁着一樣衫，好sad！」ChrisDillon話：「班女星除咗BethDitto有個人風格外，個個都好似倒模公仔。」<br> 網址： http://www.dailymail.co.uk/pages/live/femail/article.html?in_article_id=489175&amp;in_page_id=1879 <br> <br> 版主：網盜王尊尼Deep<br> 本欄逢周一至五刊出</p></body></html>