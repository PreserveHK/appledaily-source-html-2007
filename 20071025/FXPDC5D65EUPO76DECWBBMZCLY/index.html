<html><header><meta charset="utf-8"><title>明Blog你：𤓓男致命傷</title></header><body><h1>明Blog你：𤓓男致命傷</h1><p>袁彌明介紹<br>05年落選港姐袁彌明個性直率敢言，在互聯網上開blog道盡心情趣事，文詞辛辣，發表見解一針見血而成為話題。如今她將其話題blog移師《蘋果》娛樂，與讀者傾訴日常所見所聞，人生及娛圈百態。&#13;</p><p>經常被人問起擇偶條件。記者訪問時問到就隨便說幾項，若認真把條件list出來，肯定嚇怕很多男人，所以我也不想在這裏多說。<br> 既然沒有人可以達到我所有要求，倒不如另起一題，名《擇偶致命傷》，若能找到一個沒有以下致命傷的已算不錯。</p><p>我最怕男人……<br>1）英語程度差到嚇死人</p><p>試想拖着一位高大靚仔演員男友去cocktailevent，碰見ABC友人。<br> ABC：HeyErica,longtimenosee!Howareyoudoing?<br> Erica：I'mdoinggreat!Heyletmeintroduce,thisismyboyfriend,Andrew.<br> ABC：HiAndrew.Nicetomeetyou!Areyoualsoanactor?<br> Andrew：夜，挨ama輸爬star.<br> ABC：Wow!Amazing!So,whoisyourfavoriteactor?<br> Andrew：賣飛花屈actorisKenoniwhisky.<br> ABC：（聽到sky字尾，直覺是俄國人）OhI'veneverheardofhim.IsheaRussian?Damn…Russianactorsaregood!<br> Andrew：撈！撈屈臣！Kenoniwhisky呀咩lee勤。<br> ABC：American?Whoagain?<br> Andrew（手踭撞撞我）：喂，繙譯啊。<br> Erica：你講緊邊個呀？<br> Andrew：奇洛李維斯呀！<br> </p><p>2）普通話程度差到嚇死人</p><p>再拖着同一位高大靚仔演員男友shopping，竟碰見北京著名電視導演！<br> Erica：哎！張導，你怎麼來了香港？<br> 張導：小袁！我來買幾個LV，待兩天就回北京。（瞄到Andrew，見他外形討好）小袁，這是……？<br> Erica：他是我朋友Andrew，在香港是個挺有名而且很受歡迎的演員。<br> Andrew：倒然，lee姣。<br> 張導：小安，你演過甚麼電視劇？<br> Andrew：鍋然個痕多顛屍豬，追煎油收屍痕京的《湯嬸瘋煲》。<br> Erica：（……是方太教作菜嗎？又鍋又煎又油又湯又煲，還要收屍？？）<br> 張導：（故作明白，客氣地）嗯。很好很好。<br> Andrew：倒然，開鮮豬的蛙，水時酒和吧。和豬兜可而丕音的。<br> 張導：（繼續故作明白，客氣地）嗯。很好很好。</p><p>3）吝嗇得過份且斤斤計較</p><p>PacificPlaceCOVA內<br> Roger：喂，你埋單。<br> Erica：吓？（你命令我呀？）……OK我請。不過係你話請我食COVAdinner，話咗半年喇喎……<br> Roger：但係我買咗戲飛喎。<br> Erica：（嘩……戲飛加埋先$140，你個appetizer都唔止啦。）<br> Roger：頭先我驚冇位，我仲特登上網買飛。又要register又剩，搞咗幾耐呀！<br> Erica：OK.Fine.<br> Roger：上次你話要食cafeLandmark嘅lobsterlinguini做lunch都係我請啦。<br> Erica：（咁都要攞出嚟同我計？）我話咗OK喇，我請啦，冇所謂喎。<br> Roger：咁我請囉！我唔知你咁mind……<br> Erica：（發火）係你mind定係我mind呀？你請飽佢啦！請多個人陪你睇戲㖭啦！（走！）<br> 對付這種男人，傷他的荷包比傷他的心更為實際。</p><p>4）不停地講自己，自己，and自己</p><p>Wilson：個市就嚟冧喇！<br> Erica：（最怕口水佬）係啦，全民皆股，好危險。<br> Wilson：（嘗試找共同點）係呢？你有冇買股票？<br> Erica：（斬釘截鐵）冇，我炒樓。<br> Wilson：（再嘗試找共同點）你大學主修經濟㗎呵？<br> Erica：（再斬釘截鐵）係，不過唔知點解，好多人都以為讀經濟就等於讀金融。<br> Wilson：喔，一樣啫。我short晒㗎喇，下個星期中一定會冧。<br> Erica：（悶）Goodforyou.<br> Wilson：我之前叫人買港交所，自己又冇買，點知會升成倍！<br> Erica：（悶悶）That'stoobad.<br> Wilson：鬼知政府會入市咩﹖<br> Erica：Sorry呀Wilson，我今晚有啲唔舒服，不如食完飯送我返屋企？<br> Wilson：喔，好呀。<br> 他察覺不到我悶，察覺不到我對他的話沒興趣，理應也察覺不到我這個美麗的謊言。<br> </p><p>5）不看報紙不看書，甚麼事都事不關己似的</p><p>Erica：你對公平競爭法有乜嘢睇法？<br> Kelvin：公平當然好啦。<br> Erica：你點知公平競爭法一定係公平呀？<br> Kelvin：如果唔係點會叫公平競爭法。唔通改呢個名嘅人係白癡？<br> Erica：改呢個名嘅人係天才，所以至呃到你呢啲白癡。<br> 是有點刻薄，當然，因為我叫袁彌明。<br> 說到底，找個適合你的，你喜歡的就好。那怕他每天只看「顛屍豬」而不看新聞，那怕他股票賺了十幾萬，但請你食$200韓國燒烤做生日。只要喜歡就好。<br> 攝影：陳慧安<br> 服裝：BELLA<br> 髮型：MartinofHair<br> 化妝：KathyLamofCiaoBella<br> 本欄逢周五刊出<br> 撰文：袁彌明</p></body></html>