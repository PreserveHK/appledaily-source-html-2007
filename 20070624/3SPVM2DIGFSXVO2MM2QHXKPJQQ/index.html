<html><header><meta charset="utf-8"><title>1400公院醫生怒吼被剝削<br>醫管局主席到場　激起更大不滿</title></header><body><h1>1400公院醫生怒吼被剝削<br>醫管局主席到場　激起更大不滿</h1><p>【本報訊】為迫使醫院管理局解決同工不同酬問題，約1400名公立醫院老、中、青醫生，昨穿起白袍戴上口罩，於休班期間舉行大規模抗議集會，不怕得罪高層不獲升職，當面聲聲炮轟醫管局剝削醫生，「你覺得我值幾多？」、「等咗4年又2年(同工同酬)，仲要等幾多年？」。醫管局主席胡定旭表示，向政府爭取撥款向醫生加薪事件「差不多入直路」，但未能作承諾。醫生工會警告，不排除7.1上街表達不滿。　記者：陳沛冰</p><p>約1400名醫生昨坐滿伊利沙伯醫院大堂及樓梯，連一樓亦站滿人，除於00年後入職、被多次削薪而受影響的年輕醫生外，不少資深醫生因看不過眼而「撐場」，包括聖母醫院副行政總監醫生歐耀佳、伊利沙伯醫院深切治療部顧問醫生黎鏡堯，衞生署胸肺科顧問醫生梁子超等，他們要求醫管局將00年4月後入職的醫生薪酬，回復至與00年前入職的同事一樣。<br> 醫管局行政總裁蘇利民及胡定旭到場，聽取醫生訴求。胡定旭表示，「醫管局係大機構，唔係話做就做……我哋已經不斷做緊，大家有表達意願的自由，千祈唔好影響服務」。<br> 但其言論不但不能為情緒激動的醫生降溫，反而進一步刺激醫生，將不滿推到最高峯。</p><p>「你覺得我值幾多？」</p><p>有醫生反駁：「多謝你嘅『廢』苦之言，我哋幾時有走開過」，胡定旭立即補鑊說：「我一生最尊重就係醫生同護士，只係聽到傳言話你哋有激烈行動。」<br> 醫生爭相發言表示，「你為我哋爭取咗咩嘢，你覺得我哋值幾多錢?」、「如果可以評核你，你一定唔合格」。胡定旭無奈地苦笑回應，「你哋係無價嘅」。<br> 撐場的醫學會會長蔡堅表示，「我嗰仔係其中一個年輕醫生，我唔想佢衰，我會支持你哋」，並指若醫管局不解決問題，會以選委的身份，向特首曾蔭權反映。<br> 蘇利民表示，明白醫生的心情，與政府爭取撥款的商討，會於兩至三周後有結果，「一定有嘢可以畀醫生」，但不肯透露詳情。&#13;</p><p>不排除在7.1上街</p><p>發起行動的前線醫生聯盟主席羅智峯昨晚表示，會給予醫管局兩至三周時間解決事件，但昨晚集會完結後，已開始接獲醫生的電郵，指「不可以只說話，要有實際行動」，若會員要求，不排除7.1上街表達不滿；其他工業行動包括帶起黃絲帶或襟章上班。</p><p>醫生心聲<br><br>影響士氣</p><p>屯門醫院、內科高級醫生李醫生：「同工不同酬的情況影響了醫生團隊士氣，亦令剛考獲專業資格的醫生紛紛轉投私營市場，造成斷層，高級醫生的工作量加大，屯門醫院嘅急症數目大概係全港工作量之最。」</p><p>非常失望</p><p>郭醫生、02年入職、家庭科：「醫管局不尊重醫生的專業，我嘅合約六月到期，但𠵱家6月20幾號我都唔知道下一個月可唔可以獲得續約同相關的合約條款，對醫管局非常失望，準備於下一個月約滿後離開醫管局。」</p></body></html>