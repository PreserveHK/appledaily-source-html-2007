<html><header><meta charset="utf-8"><title>馮仁昭四圍超：施綺蓮大肚現Ball場 - 馮仁昭</title></header><body><h1>馮仁昭四圍超：施綺蓮大肚現Ball場 - 馮仁昭</h1><p>好耐冇露面嘅施綺蓮前晚同老公去灣仔君悅參加IvyLeague舞會，冇見佢一排原來神神秘秘有咗，前晚一身紅裝打扮嘅佢，睇嚟個肚都唔細，馮仁昭即刻第一時間走上前恭喜佢啦，施綺蓮就話多謝晒。<br> 馮仁昭之後再問施綺蓮BB幾多個月大，陀得辛唔辛苦之類，佢就一概唔答，一支箭咁入咗會場。</p></body></html>