<html><header><meta charset="utf-8"><title>疏遠中央　多次參與民主運動</title></header><body><h1>疏遠中央　多次參與民主運動</h1><p>過去李鵬飛絕對是保皇派，得到港英政府、中央政府及工商界的信任，籌組自由黨，回歸後更成功當選港區全國人大代表。淡出政壇後，李鵬飛卻與政府和中央越行越遠，反而多次參與民主運動。將於明年初卸任人大代表的他認為，民主派須處理跟中央關係，也希望中央主動跟民主派溝通，「日本殺成幾千萬中國人，你都同佢建立良好關係，何況民主派係中國人？」</p><p>批民主派犯兩錯誤</p><p>民主派發展在這10年停滯不前，特別是民主黨，由港英年代一黨獨大，淪為現在立會第三大黨，議席減少一半。「民主黨回歸前嘅票多到可以執政，阿牛（曾健成）都喺（立法會）度，Martin（李柱銘）睇到啲票都嚇親自己！」李鵬飛認為民主黨的問題是第一線政治人物一日不退，第二梯隊無法參政，結果民主派分裂，民主黨內部分歧，「𠵱家啲二線人物上唔到位，等咗10年都冇份，由40歲開始等，50歲都嚟啦。」<br> 他又認為：「如果曾蔭權問你（民主派）入唔入行會，係咪應該入去呢？唔好又話保密制、集體負責制，應該唔好錯過機會……如果出嚟講反話，炒佢魷又點？曾鈺成、周太（周梁淑怡）都有反對過啦！未做過，咪入去睇吓個運作模式囉！如果認真係做唔落，你都有選擇。」<br> 李鵬飛認為，民主派在這十多年間犯了兩個錯誤：支持前港督彭定康的政改方案，令立法會失去直通車機會；以及否決了2005年的政改方案，「如果05年係通過，民主派都去咗北京啦！曾蔭權暗中應承帶佢哋去北京。」所以，他認為民主派不能再錯失政制綠皮書、增加參政空間的機會，「如果第三次再犯錯，好多民主派嘅人就玩完啦！」<br> 【回歸10年倒數6日】</p></body></html>