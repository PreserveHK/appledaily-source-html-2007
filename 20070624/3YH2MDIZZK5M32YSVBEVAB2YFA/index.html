<html><header><meta charset="utf-8"><title>消費blog：住布吉Laguna聽嘢有着數</title></header><body><h1>消費blog：住布吉Laguna聽嘢有着數</h1><p>小妹早幾日又飛到泰國布吉跑馬拉松，今次嘅馬拉松係由布吉Laguna度假村主辦，當然選Laguna住啦！Laguna度假村有五間靚酒店，當中包括做Spa好有名嘅BanyanTreeResort，唔少香港人都去過。<br> 我跑完馬拉松翌日喺酒店休息，逛吓度假村嘅商店街，LagunaHolidayClub嘅櫃台職員突然邀請小妹參加LagunaHolidayClub介紹會。就算聽完介紹會唔入Club都有禮品，包括三日兩夜免費酒店、免費Spa、免費高爾夫球、或價值約港幣500元嘅Laguna酒店餐廳餐券！<br> 我梗係即刻去聽，最後攞咗贈品就走人，喺LagunaDusitHotel湖上餐廳享用泰國菜。呢輪會入住布吉Laguna嘅朋友，記住去聽介紹會。至於個會籍，就要6,000蚊美金（逾港幣46,000元），會籍期25年，入唔入就自己衡量啦！<br> 逢周一至周四刊出</p></body></html>