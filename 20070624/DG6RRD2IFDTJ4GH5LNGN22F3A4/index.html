<html><header><meta charset="utf-8"><title>資料庫：雲格屢放走得意門生 - 青蛙仔</title></header><body><h1>資料庫：雲格屢放走得意門生 - 青蛙仔</h1><p>有傳雲格會在今夏離開阿仙奴，故他才會讓最得意的門生亨利離隊；而撇開這不談，他於96年夏天上任成領隊後，讓多名球星離隊，當中有部份更是由他一手提攜。<br> 雲格在00年把旗下兩名主力奧華馬斯及比堤，以3,000萬鎊（約4.68億港元）賣給巴塞隆拿，震驚英超。然而，儘管奧華馬斯只有27歲，但荷蘭兵向來早熟早殘；而比堤雖是雲格一手提攜，不過離隊時已29歲，加上屬「腳患馬」，長期受膝傷困擾。故此，雲格高價放人屬明智之舉。</p><p>貫徹近年賣人方針</p><p>及至05年，雲格再次出手，今次的主角則是韋拉。韋拉離隊時是29歲，但仍能賣得1,370萬鎊，加上法比加斯亦成功取代韋拉之位置，故雲格在這宗交易是雙贏。至於在上屆他亦放走了皮利斯、蘇甘保及羅倫，前者遭放棄是因年紀太大，後兩人則是因經常受傷。雲格曾試過在被迫的情況下放人。法國前鋒安歷卡及英格蘭後衞艾殊利高爾主動提出離隊，結果雲格亦成人之美，於99年及06年把安歷卡及艾殊利高爾賣到皇馬及車路士。<br> 雲格放人放得多，下次離開阿仙奴的人，可能是他自己。自甸恩辭去阿仙奴副會長之職後，有傳與他交情甚深的雲格亦有機會步其後塵。盛傳皇馬欲以雲格代替大有機會離隊的卡比路領軍，如屬實的話將會很有趣，因屆時他將與愛徒亨利打對台。文：青蛙仔</p><p>本地球迷會點睇<br>阿仙奴球迷會會長TommyLo「早有心理準備」</p><p>對於亨利離隊可說早有心理準備，所以唔算好傷心；亦都冇怪佢，因為始終比艾殊利高爾轉投車仔情有可原得多。今次反而令我哋一班阿仙奴球迷，對球隊管理層失望，覺得佢哋唔似其他英超隊咁有雄心壯志。向好嘅一方面諗，過去一季嘅聯賽盃冇亨利都只係喺決賽不敵強陣嘅車仔，希望來季會有一番新氣象。</p><p>網友有Say</p><p>亨利離隊兵工廠勢轉弱<br> likwpc：「阿仙奴星散……英超四強變三強。」<br> dey：「雖然亨利走，但係雲格未證實，唔使咁快灰定喎，雲格今年唔走嘅話，都仲有一年時間再考慮留番低。」<br> frank214：「雲格走埋，阿記可以降格成為英超中游球隊喇。」<br> lalaleelee：「啲管理層咁搞落去，級數跌係遲早的事，阿仙奴遲早變咗保頓，愛華頓嗰啲級數。」<br> 資料來源：uwants.com</p></body></html>