<html><header><meta charset="utf-8"><title>散戶連線：壽仔見30蚊無難度</title></header><body><h1>散戶連線：壽仔見30蚊無難度</h1><p>吽咗好耐嘅中國人壽（2628）終於發力，上個禮拜受QDII刺激，跟隨大市向上，創歷史新高，一度去到29蚊樓上，周五收報28.95元，一周累升12.4%，令一眾手持壽仔嘅股民歡喜若狂，網友喺《香港討論區》就高呼：「壽仔6月內見30蚊無難度！」<br> TanTancos話：「有『阿爺』托住個市冇有怕，一定繼續升。」Gk3328就講：「等我再加多兩鞭，上！上！上！衝上30蚊。」Scottcheung更話：「一定會升到上33蚊！」<br> Joelau講：「我等咗半年喇！終於等到佢升，23個半入貨，最衰佢落到18個幾時冇膽入！如果唔係𠵱家就發囉。」Zener好得戚咁話：「我揸住大把國壽輪，𠵱家冇乜嘢擔心，只後擔心個荷包袋唔袋得晒啲錢！」</p><p>吽咗半年有起色</p><p>心口有個勇字嘅CJ133上個禮拜五高位追貨，買入6000股國壽同3000股平保（2318），但Devilman88就話：「要好似養寵物咁，停一停，諗一諗好喎！」冇貨喺手嘅Elton-cat就好後悔，「喺24個幾時，橫行咁耐都冇買，家吓咁升法，又一次走寶！揼心！」<br>  http://www11.discuss.com.hk/viewthread.php?tid=4543052&amp;highlight=2628 <br> </p><p>報料站</p><p>歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>