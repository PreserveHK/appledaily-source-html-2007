<html><header><meta charset="utf-8"><title>梁漢威爆神秘人助粵劇界</title></header><body><h1>梁漢威爆神秘人助粵劇界</h1><p>噚日一大班粵劇演員去咗大會堂，宣傳大年初一至初三舉行嘅《粵曲賀新春》活動。大老倌梁漢威（左一）同馮仁昭講，話雖然粵劇界冇乜場地演出，不過已經有神秘人幫手問政府撥地，最好喺北角起，又話已經搵咗人設計好晒成個藍圖，會有演藝學院咁大，仲話幕後有大老闆支持，錢唔係問題喎。</p></body></html>