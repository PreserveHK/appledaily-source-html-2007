<html><header><meta charset="utf-8"><title>Eclosion低過二折<br>唔夾Band都要掃貨</title></header><body><h1>Eclosion低過二折<br>唔夾Band都要掃貨</h1><p>Superme、Stussy、Levi's呢啲牌子，就算開倉減到三四折都要千幾二千先落到樓，買得一兩件就要收手。大受Rock友、Band友潮撐嘅土炮名牌Eclosion就唔同喇，今日開倉，tee、衞衣、短褸、牛仔褲等全部減到最低二折，其他accessories仲減到一三折，幾十蚊就買到，唔怪得吸引到近年極快冒起嘅本地樂隊DearJane四子支持，唔夾band之餘仲連聲話：「今勻真係可以去掃貨喇！」<br><br>記者：葉雪芯　攝影：陳陶鈞<br>Hair&amp;makeup：annie_cpk@yahoo.com.hk</p><p>Eclosion綠色tee，襯上鮮黃色字眼，勁有春天氣息。<br> 原價$220三四折$150/2件<br> 淺藍色爛牛，貓鬚和爛布部份以底部的黃色線為主。<br> 原價$680三七折$250</p><p>型Tee多色多Print</p><p>講起Eclosion，相信唔少Band友都會聽過，呢個本地品牌上年就由香港紅到台灣，好似周杰倫、王力宏、小鬼、譚詠麟契仔關楚耀、崔建邦及名模Akemi等都着過，就連日本都有分店。Eclosion的服飾全部是本地創作，今次開倉嘅貨品，好多都尺碼齊全，當中亦有今季貨色，最低兩折就買到。本地樂隊DearJane都係佢哋fans，今次開倉，佢哋都忍唔住手揀番幾件潮tee力撐！</p><p>紫色中袖tee，中間用了仿聖人頭像的金色圖案，有創意。<br> 原價$280<br> 一八折$50</p><p>啄木鳥影子圖案tee，另有黑、啡、綠3色選擇。<br> 原價$220<br> 三四折$150/2件</p><p>經典Eclosion飛蛾logo，具蛻變的意思。<br> 原價$220<br> 三四折$150/2件</p><p>黑色骷髏骨圖案tee，有創意及誠意之作。<br> 原價$220<br> 三四折$150/2件</p><p>洗水牛四折以下</p><p>今次開倉褲款雖然唔多，但減價幅度大，最低到二折多，牛仔褲都做到四折以下，值得掃貨。</p><p>藍牛，褲腳大髀位用絲絨葵扇花做點綴，感覺華麗。<br> 原價$980<br> 三九折$380</p><p>深綠色軍褲，質料偏軟，褲腳可索繩。<br> 原價$480<br> 二一折$100</p><p>淺藍色洗水老牛，褲後有經典飛蛾漆油圖案logo。<br> 原價$480<br> 二一折$100</p><p>外套軍褸超型</p><p>連外套、軍褸都有特別設計和圖案，唔怕同人撞衫之餘亦顯品味。</p><p>黑色漆皮褸，質料堅挺，着上身即刻變型仔！<br> 原價$780<br> 三六折$280</p><p>灰色軍褸，手臂上有多個徽章，內裡用絲絨casino賭枱圖案。<br> 原價$880<br> 三六折$320</p><p>灰色葵扇花有帽衞衣外套，充滿朝氣。<br> 原價$680<br> 四一折$280&#13;</p><p>軍綠色軍褸，details位極多，胸口、手袖和前袋都用鋼圈作裝飾。<br> 原價$480<br> 二一折$100</p><p>灰色衞衣，胸口的opposite字眼是用毛毛拼湊而成。<br> 原價$680<br> 四一折$280</p><p>皮帶配件一折多</p><p>今次開倉仲有其他accessories，全部大劈價，最平$20，當中仲有一推出就令個個Band友趨之若鶩嘅閃燈belt，𠵱家大約三折就買到。</p><p>灰色cap帽，帽前方有今年最興嘅dot柄（波點）。<br> 原價$240<br> 半價$120</p><p>白色閃石閃燈belt，英文字可調校成句子或文章，韓星Rain來港時，fans都買咗一條送畀佢。<br> 原價$480<br> 三一折$150</p><p>藍＋白cap帽，印有Eclosion銀色字樣。<br> 原價$240<br> 半價$120</p><p>皮手帶，rock友必備。<br> 原價$180<br> 一四折$25/條</p><p>黑色皮belt，配有窩釘，好有punkfeel。原價$480<br> 三一折$150</p><p>麖皮火機套，共有4色。<br> 原價$150<br> 一三折$20/個</p><p>DearJane簡介</p><p>DearJane係近年新興本地indieband，由Tim、Howie、Adam、Jackal四子於去年成立，八月推出第一張大碟「100」，就已經喺啱啱過去嘅「新城勁爆頒獎禮」中拎咗個「新登場樂隊」獎座。樂隊以PunkRock為賣點，但一啲都唔憤世嫉俗同反叛，反具清新氣息，將生活融入音樂，造出「我有我性格」的音樂風格。</p><p>開倉資料
</p><p>Eclosion（27422280）<br> 日期：即日至1月27日<br> 時間：1:00pm-7:00pm<br> 地址：荔枝角青山道500號百美工業中心13樓B</p></body></html>