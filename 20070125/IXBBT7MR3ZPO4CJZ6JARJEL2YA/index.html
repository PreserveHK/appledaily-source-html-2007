<html><header><meta charset="utf-8"><title>求驗客手記：奇帥學西班牙文增值</title></header><body><h1>求驗客手記：奇帥學西班牙文增值</h1><p>帶領德國喺06世盃取得季軍嘅教練奇連士文，現時仲喺美國過緊優哉游哉嘅生活，但佢日前坦言準備好復出執教鞭。奇帥同我求大俠講，已經叉足電，如果有好選擇，唔排除喺1個月內復出教波，又透露自己學緊西班牙話，自我增值……咦，奇帥主張進攻嘅風格，適合喺西甲聯教波，𠵱家又學埋西班牙話，唔知係咪諗住喺西甲復出呢？</p></body></html>