<html><header><meta charset="utf-8"><title>水野美紀爛口拐子婆</title></header><body><h1>水野美紀爛口拐子婆</h1><p>日本女星水野美紀近日接拍新片《口裂之女》，飾演專拐帶細路嘅女人。水野戴上有色隱形眼鏡，加上好似就嚟裂開嘅嘴唇，淨係睇佢個造型已經令人打冷震。另外，水野前男友小田切讓前日以一身「乞兒look」出席新片《蟲師》首映，據知電影早前喺威尼斯影展放映時受到好評，英、美、韓國等十幾個國家已經洽談版權。</p></body></html>