<html><header><meta charset="utf-8"><title>膠質保青春　皮膚彈過大美人</title></header><body><h1>膠質保青春　皮膚彈過大美人</h1><p>「世界第一美人」艾絲維亞莉（AishwaryaRai）上星期宣布與當紅小生阿比謝克巴山（AbhishekBachchan）訂婚，令印度全國上下哄動。雖然我唔係印度人，但都覺得呢位印度西施的確係樣靚身材正。其實想做美人都唔難，多食含膠質嘅食物，就可以增加皮膚彈性，延緩老化，又能夠促進肌膚細胞嘅新陳代謝，咁樣想唔靚都唔得啦！<br>記者：趙珮倩<br>攝影：何家亮</p><p>示範：嚼江南<br> 主廚黃威權<br> （電話：26280282）</p><p>京葱海參</p><p>需時：8分鐘<br> 價錢：$50/4人<br> 材料：海參8両、蝦子1/2両、京葱適量、花雕酒1湯匙、雞湯100毫升、糖/雞粉/老抽/蠔油各1茶匙、生抽2茶匙、蒜茸/胡椒粉適量、麻油/生粉少許</p><p>做法：</p><p>先將海參汆水瀝亁備用；爆香蒜茸、部份京葱、蝦子，加入花雕，放海參落鑊煮1分鐘，再倒入雞湯，加糖、雞粉、胡椒粉、生抽、老抽、蠔油調味，煮約4分鐘至收亁水，以生粉埋薄芡上碟，最後撒上餘下京葱絲和麻油。</p><p>海參</p><p>售價<br> （a）$48/磅<br> （b）$10.5/100g<br> （c）$58/磅<br> （d）$34.8/500g　平之選</p><p>知多啲：</p><p>海參營養價值豐富，含大量膠質，具滋潤生肌及修補組織功效。</p><p>回鍋肉炒椰菜</p><p>需時：5分鐘<br> 價錢：$20/3人<br> 材料：脢頭肉8両、椰菜1個、青椒/紅椒各1/2個、豆腐亁6両、大炮椒4粒、鹽/生粉/雞粉/生抽各1/2茶匙、老抽1茶匙、蛋白1隻、海鮮醬/豆瓣醬各1茶匙、雞湯11/2湯匙、花雕1/2湯匙、糖/蒜頭/葱頭適量</p><p>做法：</p><p>脢頭肉切薄片，以糖、鹽、蛋白、生粉略醃；將脢頭、椰菜、青紅椒、豆腐亁、大炮椒走油撈起。蒜頭、葱頭起鑊，灒花雕、雞湯，所有材料回鑊，加入海鮮醬、豆瓣醬、雞粉、生抽、老抽、糖，全部兜勻即可。</p><p>椰菜</p><p>售價<br> （a）$3.6/斤　平之選<br> （b）$1.3/100g<br> （c）$4/磅<br> （d）$6/745g</p><p>知多啲：</p><p>椰菜含有抗氧化的營養素，多吃有助預防衰老。</p><p>冬瓜雪耳豬手湯</p><p>需時：1小時45分鐘<br> 價錢：$30/2人<br> 材料：豬手1斤、雪耳2両（浸濕計）、鹹腿肉2両、冬瓜4両、雞湯1,200毫升</p><p>做法：</p><p>豬手汆水後以雞湯熬大約1小時，然後放入冬瓜、雪耳、鹹腿肉，煲45分鐘即可。</p><p>冬瓜</p><p>售價<br> （a）$2.5/斤　平之選<br> （c）$3/磅<br> （d）$5.3/890g</p><p>知多啲：</p><p>雪耳含豐富天然植物性膠質，多吃能潤膚，並有去除面部雀斑功效。</p><p>冰鎮大豆芽木耳鳳爪</p><p>需時：15分鐘<br> 價錢：$10/2人<br> 材料：去骨鳳爪6両、大豆芽4両、木耳絲適量、雞粉/糖各1/2茶匙、鹽/麻油各1茶匙、胡椒粉少許</p><p>做法：</p><p>將鳳爪、大豆芽、木耳絲汆水，再過冷河，瀝亁後加入所有調味料拌勻，冷藏10分鐘即可。</p><p>大豆芽</p><p>售價<br> （a）$3/斤　平之選<br> （c）$4.8/磅<br> （d）$1/100g</p><p>貼士：</p><p>爪經冷藏，入口更彈牙。</p><p>知多啲：</p><p>鳳爪含豐富膠質，不但可以豐胸，還可以提供肌膚充足水份；木耳含有膠質和大量鐵質，有養血駐顏之效。</p><p>蟹肉扒蘆薈</p><p>需時：5分鐘<br> 價錢：$30/4人<br> 材料：蟹肉2両、小棠菜8両、新鮮蘆薈4両、金華火腿絲/生粉各少許、雞湯100毫升、糖/鹽/雞粉各1/2茶匙</p><p>做法：</p><p>先將小棠菜以雞湯煨入味，撈起；再以雞湯滾熟蟹肉和蘆薈，放糖、鹽、雞粉調味，最後以生粉埋芡，上碟後以小棠菜圍邊，撒上金華火腿絲即可。</p><p>蘆薈</p><p>售價<br> （c）$25/條<br> （d）$23.9/條　平之選</p><p>知多啲：</p><p>蘆薈含大量人體細胞所需的物質，能滋潤皮膚，亦可加速皮膚新陳代謝，減少皺紋形成。</p><p>超市/街市資料</p><p>a.沙角街市<br> 沙田沙角邨<br> <br> b.西田（沙田）<br> 沙田新城市廣場3期3樓<br> 26941111<br> <br> c.百佳（黃埔）<br> 紅磡黃埔花園第12期地庫2號<br> 23657472<br> <br> d.吉之島（黃埔）<br> 紅磡黃埔花園第5及第6期地下及地庫1層26276688</p></body></html>