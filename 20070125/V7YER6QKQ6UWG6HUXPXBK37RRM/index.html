<html><header><meta charset="utf-8"><title>DoubleBrother印花Tee$80孖住掃貨</title></header><body><h1>DoubleBrother印花Tee$80孖住掃貨</h1><p>買衫shopping，梗係想同好朋友一齊去啦，尤其係掃平貨，點都係孖住上你買我又買先夠興奮。本地街牌「DoubleBrother」歲晚開倉，大部份T恤外套減至半價或以下，牛仔褲更是首度以開倉價發售，潮人去到一定滿載而歸。記得叫埋你的好朋友好兄弟去，就如其品牌名字，掃平貨時「double」上，更可襯埋一齊着出街！<br><br>記者：黃若茵<br>攝影：林栢鈞<br>模特兒：Angus、Algie</p><p>左<br> 白色T恤，有十多款print，女生可揀選細碼穿着。<br> 原價$220　<br> 三六折$80<br> <br> 女裝黑色牛仔褲剪裁修長，褲袋邊有鉚釘，大髀位有洗水橫紋。<br> 原價$780　<br> 半價$390</p><p>右<br> 男裝牛仔褲，褲袋邊有鉚釘，洗水效果沒有女裝嘅突出。<br> 原價$780<br> 半價$390</p><p>上<br> 雙面背心夾棉褸，共有淨色尼龍及棉質格仔布兩面，有藍×紅及杏×藍兩款。<br> 原價$450<br> 三三折$150<br> <br> 黑色斜布短褲，後褲袋印有鐵蓮花圖案，另有綠及杏色。<br> 原價$300<br> 半價$150<br> <br> 下<br> 淺灰色迷彩短褲，袋側有鉚釘，還有軍綠色。<br> 原價$380<br> 半價$190</p><p>人手洗水牛首次減價</p><p>「DoubleBrother」的牛仔褲全是人手洗水，其殘舊效果特別仔細，今次是品牌6年來首次將牛仔褲減至半價，雖然只得3個款式做減價，卻是難得的入貨機會。Tee的選擇較多且圖案搶眼，最平低至二九折。</p><p>01</p><p>男裝牛仔褲，褲身闊而褲腳稍微修窄，大髀位上有刻意做成嘅damage，玩殘舊feel。原價$780　半價$390</p><p>02</p><p>Ringertee，有啡、灰及墨綠3種深沉顏色，圖案顏色亦偏向低調。原價$280<br> 二九折$80</p><p>03</p><p>國旗珠片tee，後面用珠片砌成不同國旗顏色的骷髏頭圖案，前面則用銀色珠片砌成國家名字。原價$380　半價$190</p><p>04</p><p>Printingtee款式多，主要為黑、白、灰3種底色，但燙金花紋最搶，裸女圖案則夠大膽。原價$220　三六折$80</p><p>外套款式低至二六折</p><p>外套除有夾棉背心，還有風褸、工人褸、運動褸等不同style，不論你是哪一類潮人，都可在這次開倉執到寶。</p><p>05</p><p>工人外套，設計模仿外國車房、油站等工人外套，二手味濃。原價$580　四八折$280</p><p>06</p><p>灰色雙槍圖案zip-up，前後皆印有雙槍圖案，拉鏈延至帽頂。原價$480　四六折$220</p><p>07</p><p>三色風褸夠輕夠薄，每人都總要有一件傍身。原價$380<br> 二六折$100</p><p>08</p><p>黑色骷髏頭zip-up，質料是運動套裝常用的彈性滑面布料。原價$420　四八折$200</p><p>09</p><p>夾棉外套，有海藍及黑色，背後印有一個大武士圖案。原價$480　三八折$180</p><p>冷物首飾$5有交易</p><p>冷織服飾是潮人冬天的恩物，保暖時可襯個型仔look，今次冷帽只賣$40，而自家品牌的首飾，最低$5就有喇！</p><p>10</p><p>橙啡色間條冷帽，多色配搭啱活潑女生。原價$120<br> 三三折$40</p><p>11</p><p>a.白色手帶，三排鉚釘夠粗獷。　<br> 原價$280　<br> 二九折$80<br> <br> b.品牌字樣薄身膠手帶，多色供選擇。<br> 原價$30　<br> 一七折$5<br> <br> c.黑色圓鉚釘手帶，另有正方鉚釘款。<br> 原價$140　<br> 四三折$60<br> <br> 銀色鋁質手鈪，另有黑色及大小圈選擇。<br> 原價$200　<br> 四折$80<br> <br> d.粉紅色膠手鈪，另有數款不同圖案。<br> 原價$150　<br> 三三折$50</p><p>12</p><p>e.黑綠色膠牌頸鏈，印有品牌名字及logo。<br> 原價$180<br> 三三折$60<br> <br> f.純銀軍牌頸鏈，款式簡單但有型。<br> 原價$280　<br> 半價$140<br> <br> g.鉚釘十字架頸鏈，有金和銀兩色。<br> 原價$180　<br> 三三折$60</p><p>開倉資料</p><p>DoubleBrother（23116790）<br> 地址：尖沙嘴加連威老道71號1樓<br> 日期：即日起至2月25日<br> 時間：2:00pm-10:00pm</p></body></html>