<html><header><meta charset="utf-8"><title>求驗客手記：不能共患難泰維斯想返巴西 - 求驗客</title></header><body><h1>求驗客手記：不能共患難泰維斯想返巴西 - 求驗客</h1><p>外號「野獸」嘅韋咸前鋒泰維斯，原來係隻善變嘅蠱惑獸。大家都知韋咸上場輸畀熱刺後差唔多肯定降班，佢老哥場波打到曉飛，仲引嚟巴西傳媒電話訪問。呢個泰維斯一聽到巴西主持人把聲，即時表態好願意重返巴甲球隊哥連泰斯。求大俠記得佢舊年逃亡倫敦嗰時，講到巴西係地獄，乜𠵱家又唔係喇？斷估泰維斯記性唔會咁差啩！</p></body></html>