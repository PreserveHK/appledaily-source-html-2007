<html><header><meta charset="utf-8"><title>女人睇片：<br>想嘔！譚耀文扮華仔講A貨唔專業</title></header><body><h1>女人睇片：<br>想嘔！譚耀文扮華仔講A貨唔專業</h1><p>呢套戲好惡心，講到女人鍾意名牌係惡魔。大家先要了解，A貨就大部份係我呢啲阿婆年紀的師奶用，B貨係呃遊客，《A貨B貨》本身想搞笑兼教育，可惜導演心有餘而力不足，同拍HomeVideo差不多，最搞嘢係教讀名牌名，好明顯笑識買唔識讀，WhoCare？至於搵譚耀文扮華仔，我真係想死，佢邊一忽似華仔先，相反我平時好憎蔣雅文，估唔到佢都做得幾好。香港嘅所謂A貨全部都係自創，導演你有無睇過㗎，一個款幾個大細任揀，LV鎖同扣唔同樣，甚至離譜到LV款加個GUCCI扣，我唔同你講料，都唔該A都A得專業啲，我姊妹話齋：「窮鬼就睇唔出。」<br><br>文：林愛雯</p><p>Bytheway</p><p>從《A貨B貨》中看出兩個事實，1：高清對演員皮膚有相當高的考驗，加上高反差燈光，演員臉形線條特別突出，而李蘢怡在淡妝下仍是一個靚女。2：導演沒有對冒牌貨R&amp;D，只是用正牌貨廠商所給的資料，很流。<br> 我說你知，A貨中以《卡地亞》手袋最難分真偽，而A貨衫和正牌分別不在於布料，是針織的密度。<br> 給你開眼界，最近大HitA貨$300FranckMullerCrazyColorDream（正貨價$128,000），被認為最難假冒的JumpHour，竟和正牌沒分別；相反手工九流，教你點分：顏色字太淡、Dial不夠弧度、錶耳打磨差、Minute針針尖沒有弧度、錶底串錯字「COLORDRBAMS」，識貨人一眼就看出，A貨根本沒有戲中所說那樣勁。<br> <br> 文：伍旋卓</p></body></html>