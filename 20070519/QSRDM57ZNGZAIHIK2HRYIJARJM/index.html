<html><header><meta charset="utf-8"><title>盟主心聲<br>度掂佢：拜仁物極必反 - 華度</title></header><body><h1>盟主心聲<br>度掂佢：拜仁物極必反 - 華度</h1><p>全城講緊嗰套爭產劇，喜歡與否見仁見智，但大、細契演技真係一流。好奇睇咗一集半集，都畀呢兩位前輩嘅演出吸引住；尤其係司棋姐，想當年由《書劍恩仇錄》嘅駱冰、《山水有相逢》嘅梅妹、以至《射鵰》嘅包惜弱，到𠵱家嘅大契，往事只能回味。</p><p>冇戰意又如何</p><p>寫劇本位人兄亦好嘢噃，度咗咁多金句，司棋姐亦演譯得有說服力，搞到華度呢排亦成日將「耳聽三分假，眼看未為真」、「贏有時，輸有時」等掛喺口邊，度波賭波嗰陣講得最多。<br> 德甲拜仁「本性如此」，輸到冇咗歐聯參賽席位至識嚟贏。呢隊波越有目標、越睇好佢時，就越令人失望；相反衰到直播場合都冇份之下，好似上個禮拜開始，就掂，作客輕取科特布斯3:0。今晚就睇下佢哋點淨贏緬恩斯1球以上開「主勝」。</p><p>讓球主客和：拜仁慕尼黑勝[-1]<br> <br> 心得：今晚唔睇戰意目標<br> <br> 華度<br> 貼士嘅嘢，邊有實贏？睇相佬就話我有運行，冇點你！</p></body></html>