<html><header><meta charset="utf-8"><title>八卦風：<br>英式辣跑XKR　現身中環</title></header><body><h1>八卦風：<br>英式辣跑XKR　現身中環</h1><p>朋友A早兩日打電話嚟，問我今個Weekend有咩好做，佢話諗唔掂有咩搞作喎！哈，我就唔同呢，事關我鍾意喺周末嗰陣走去睇Carshow，順便八吓啲新車料嘛！<br>就好似英國嘅Jaguar咁，佢哋會喺呢個周末於中環ifcII中庭，展出佢哋嗰部全新XKR跑車；部車有咩咁巴閉？佢唔單止個Look夠晒惡之餘，嗰台4.2公升V8Supercharged引擎，更可輸出達420匹馬力，0至100公里都不過係5.2秒咋！售價方面，硬頂Coupe版賣$1,598,000，而開篷Convertible版則售$1,698,000。<br>睇完XKR之後仲唔夠喉？咁不如搭船去尖沙嘴海運大廈，睇埋全新VolkswagenGolfGT嘅首展啦！呢部車嗰台1.4公升TSI引擎，可以話係部車嘅最大賣點，馬力有成170匹，配埋6前速DSG半自動波，起步加速反應爽快直接，而售價則為$249,000。有咁多車展睇，你仲怕搵唔到節目？<br><br>記者：鄭達基</p><p>JaguarXKR車展</p><p>日期：5月19、20日（星期六、日）<br> 時間：10:00am-8:00pm<br> 地點：中環ifcII中庭<br> 查詢：積架香港（25200989）&#13;</p><p>VolkswagenGolfGT車展</p><p>日期：5月19、20日（星期六、日）<br> 時間：10:00am-8:00pm<br> 地點：尖沙嘴海運大廈展覽大堂<br> 查詢：合泰汽車（28828938）</p></body></html>