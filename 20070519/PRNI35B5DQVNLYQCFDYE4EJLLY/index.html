<html><header><meta charset="utf-8"><title>泰國超新攞獎度假村　歎住威士忌篤波
</title></header><body><h1>泰國超新攞獎度假村　歎住威士忌篤波
</h1><p>泰國一向都是香港人的熱門旅遊點，最近就有一間新開度假村IndigoPearl，座落於面向安達曼海的一個寧靜海灘上，年初試業，4月正式開業，旋即得到美國版《CondeNastTraveler》雜誌列入本年度「世界最佳新度假村、餐廳、水療中心及夜店熱門名單」，躋身世界頂尖全新酒店之列。千祈咪睇小《CondeNastTraveler》所挑選的名單，皆因雜誌專登派出成團人走去光顧全球千多間新開幕的酒店，再從服務、食物、位置、設計及是否物有所值等等，從中篩選出最優質的酒店名單。<br>IndigoPearl更設有多項獨特消閒項目，好似話私人海灘俱樂部、廚藝學校、潛水中心、健身及冥想平台等，桌球室仲附設一個網羅了全球最佳威士忌的酒吧㖭，最啱識歎的我！<br><br>記者：梁美甜</p><p>IndigoPearl<br> 價錢：雙人房連早餐，每晚由$1,023起(價錢有效至10月1日)<br> 查詢：www.indigo-pearl.com</p></body></html>