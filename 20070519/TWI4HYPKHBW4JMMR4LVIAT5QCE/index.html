<html><header><meta charset="utf-8"><title>木村、伊勢谷拍新戲撻着</title></header><body><h1>木村、伊勢谷拍新戲撻着</h1><p>早前嚟香港宣傳電影《惡女花魁》嘅日本女星木村佳乃，前日被踢爆正同男星伊勢谷友介蜜運中。據知兩人去年秋天，因拍攝西片《SukiyakiWesternDjango》喺山形縣逗留咗一個月而撻着，最近又多次被人目擊佢哋喺涉谷行街拍拖。有「緋聞絕緣體」之稱嘅木村，出道多年從未傳出戀情，伊勢谷過去就曾經同廣末涼子拍拖。</p></body></html>