<html><header><meta charset="utf-8"><title>新機地：COOLPIXS50c對應Wi-Fi<br>首玩即影　即E-mail相</title></header><body><h1>新機地：COOLPIXS50c對應Wi-Fi<br>首玩即影　即E-mail相</h1><p>DC影相、硬係覺得冇手機咁High！可能就係少咗呢頭影，嗰頭Send，同人分享嗰種快感；不過Nikon最新推嘅COOLPIXS50c，就刻意突破呢種空間界限，機身內置802.11b/g，呢頭影完嘅相，馬上就可以經便利店、CoffeeShop等Hotspot，以普通電郵send畀朋友，等大家齊齊見證你最開心的一刻。<br>記者：馬靜兒<br>攝影：陳偉強<br>Model：Debbie&amp;Queenie</p><p>直接傳相至電郵
</p><p>有留意Nikon，都知佢曾出過部P2支援Wi-Fi嘅卡片型相機，無錯！但以前嘅所謂無線傳送相，只係唔使插線上傳電腦嘅過相工具！新一代嘅S50c就係銳意改進呢方面缺點，加入802.11b/g無線功能，兼做到對應Hotspot，換句話說你就可以透過全港3,000個在便利店、連鎖咖啡店、機場及餐廳等的Wi-Fi寬頻熱點，將相片由相機傳送至自己同朋友嘅指定電郵地址，完全不用電腦協助，真的幾乎影到邊，傳到邊。試相出外旅遊時，搵到Hotspot位置，你仲可以將即時相片傳送畀家人，真係一張相勝過一封千言家書。
</p><p>暫不傳送短片</p><p>Wi-Fi傳相主要分為兩大類，一為PictureMail，就是直接將相片上傳至指定電郵地址，據測試所知，一次過可以Send給最多30個電郵地址，每個電郵可以Send最多30張相；而且仲可以選擇傳送相片的大小，由全尺寸，到PCWallpaper（1,024×768）及電視格式（640×480）都無問題。<br> 如果朋友電郵已爆，佢另有一個PictureBank功能，就是將相片傳至Nikon設立的相片Server（最高容量為2GB），而朋友亦會收到睇相的E-mail及超連結，只要輕巧一Click，就可以入去直接睇相。此功能還有一個好處，就係如遇記憶卡容量已爆，亦可將相片Send去Nikon的PhotoBank，然後就可好安心Delete卡內相片，再騰出空間繼續影相，咁無形中即係帶多2GB容量出街！</p><p>轉盤入英文字</p><p>利用Wi-Fi傳相首先要將相機連線，Setting和傳相的步驟好簡單，即使對相機及Wi-Fi不大熟悉的人都無問題。只是輸入電郵地址時，需要用轉盤打英文字母有點不習慣，始終不及用Keypad輸入方便，初時更會顯得有點手忙腳亂，但為保流線型機身設計，實是有得必有失。不過，只是輸入一次，下次傳相便只需Click一Click已儲存在相機內的電郵地址便可。也可在電腦預先輸入各大好友的電郵地址，省卻以相機輸入地址的麻煩。</p><p>傳相步驟StepByStep<br><br>Step　1</p><p>先進入COOLPIXCONNECT轉盤中的Wi-FiIcon。</p><p>Step　2</p><p>選擇傳相到電郵地址（PhotoMail）或Nikon的Server（PhotoBank）。</p><p>Step　3</p><p>選擇現場可連結的網絡名稱，相機就會連接附近的Wi-Fi熱點。</p><p>Step　4</p><p>選取需要傳送的相片及選擇傳送的尺寸。（1,024×768或640×480）</p><p>Step　5</p><p>最後輸入電郵地址。</p><p>試相區</p><p>微距：720萬像素對時下卡片機只屬入門級，幸好相片色彩表現尚可，微距拍攝亦算夠Sharp，但色溫略嫌偏黃。</p><p>室內人像：室內環境係DC仔死症，閃光燈打落人身尚算準，但背景明顯暗了1、2級。</p><p>女生點睇？</p><p>很多人都習慣用手機影相後以MMS傳送給朋友，這部Nikon相機最強就是影相後可即時跟朋友分享，而且傳相過程簡單，甚得女生歡心。</p><p>PCCWWi-Fi寬頻服務收費</p><p>如果你屋企的電腦不是用PCCW的寬頻服務，就可以用其月費計劃，或買預繳通行證。無限上網月費是$158，24小時通行證$20，30日通行證$158。（香港機場的Wi-Fi服務免費）</p><p>NikonCOOLPIXS50cProfile</p><p>CCD：720萬像素<br> 鏡頭：3倍光學變焦（38-114mm）<br> 顯示屏：3吋TFTLCD<br> 傳輸：IEEE802.11b/g<br> ISO感光度：100、200、400、800、1600<br> 儲存媒體：內置13MB、SD記憶卡<br> 尺寸：97.5×59×21mm<br> 重量：125g<br> 售價：未定<br> Nikon（29071122）</p></body></html>