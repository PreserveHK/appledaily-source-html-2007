<html><header><meta charset="utf-8"><title>關仁隱事<br>猩猩王校園爭女 - 關仁</title></header><body><h1>關仁隱事<br>猩猩王校園爭女 - 關仁</h1><p>猩猩王出晒名躁狂，之前佢喺美國讀書，其實已經因為校園打交事件，搞到要上差館，不過因為當時佢未出名，所以唔係好多人知。<br> 聽講嗰次佢都係因為追女仔問題同人嘈，件事鬧上差館後，雖然冇俾人起訴，但以後唔畀佢入美國境。後來過咗幾年，佢搵咗老闆肥嘟嘟幫忙，先至可以再踏足美國境內。<br> 唉！猩猩王啲躁狂性格唔改，難怪成日會闖禍。佢做嘢有幾掂都好，如果脾氣識放唔識收，成日同人吵大鑊，對佢嘅形象肯定有損害，到時佢個有頭有面嘅女友家長，仲會唔會俾個女同佢行就難講啦！<br> Textby關仁</p></body></html>