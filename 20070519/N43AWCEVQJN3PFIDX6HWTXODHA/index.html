<html><header><meta charset="utf-8"><title>無惠呢喃：一世為奴點「菲」得起 - 阿呢斯奧</title></header><body><h1>無惠呢喃：一世為奴點「菲」得起 - 阿呢斯奧</h1><p>今季西甲雖然都係由皇馬、巴塞等勁旅壟斷榜首位置，但箇中驚喜唔少，好似基達菲、維爾瓦就係筆者最欣賞嘅兩支後起之秀，唔敢冀望未來佢哋會造到今日西維爾嘅成就，但起碼已經帶咗啲新元素畀西班牙足球。<br> 基達菲同維爾瓦陣內係工兵型球員天下，球星唔多，亦異於以往傳統西甲球會咁懶洋洋，自由奔放嘅拉丁踢法，實實際際，畀到觀眾更多選擇，球壇最需要百花齊放，而唔係一隊獨大嘛！今晚基達菲作客剛剛失落歐協盃嘅愛斯賓奴，而且被小覷受讓平/半，下盤起「菲」！<br> <br> 讓球：基達菲（下）<br> 心得：唔使一世為奴，最緊要今晚為「奴」<br> <br> 阿呢斯奧<br> 同細哨同月同日生，惟彼腳不同此腳；愛恨分明，靠是但噏搵兩餐。</p></body></html>