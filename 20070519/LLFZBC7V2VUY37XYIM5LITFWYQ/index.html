<html><header><meta charset="utf-8"><title>大蛙手：捧AZ「雙」喜臨門 - 青蛙仔</title></header><body><h1>大蛙手：捧AZ「雙」喜臨門 - 青蛙仔</h1><p>繼英超之後，德甲亦喺噚晚玩完，𠵱家得番意甲同西甲，所以屋企個「畸寶」進入倒數階段。聽個老友講cut台要搞成個月，𠵱家搞得嚟都差唔多。我最唔捨得嘅，並唔係61、62同63號台班講波佬（因為幾乎冇聽過佢哋評述咁滯），反而係64號台嗰班間中講吓有味笑話嘅主持，以及8號台嘅黃師傅、靚仔Kenny同埋串人唔使本嘅青姐。唔知第日喺「現在」會唔會見到佢哋呢？<br> 「現在」826台今晚直播荷甲附加賽，對荷蘭波滾瓜爛熟嘅戰友吾中過料買阿爾克馬爾（AZ）對阿積士開入球「雙」，就信佢重瞓。<br> <br> 入球單雙：阿爾克馬爾雙<br> 心得：吾中畀料，梗係要信<br> <br> 青蛙仔<br> 型人一名，細細個就睇英國、德國波，大個就攻日本波。</p></body></html>