<html><header><meta charset="utf-8"><title>觀眾話<br>基仔大讚唱得好勁</title></header><body><h1>觀眾話<br>基仔大讚唱得好勁</h1><p>古巨基</p><p>Sammi唱得好勁、跳得好high、啲衫好靚，成個騷都好賣力。我好鍾意有把遮、有盞燈嗰套衫，好特別，好似一隻螢火蟲，另外佢嗰條紅色眉真係好出色。</p><p>劉浩龍</p><p>我畀Sammi<br> A+呀，可以用正到爆炸去形容，好值得去睇。香港人一向都鍾意聽情歌，反而今次Sammi就唱咗好多快歌，全場氣氛一流，我一定會去睇多一次。</p><p>郭思琳</p><p>我一直都好欣賞Sammi，今晚演出真係好好，尤其係講到佢爹哋、媽咪嗰part，之後全場仲企晒起身，好感動，氣氛好好，成個演唱會我會畀100分。</p><p>區小姐、何小姐</p><p>我哋支持咗Sammi好耐㗎啦。佢個演唱會真係做得好好，尤其係林海峰出場同唱《煞科》時，全場企晒起身，好high，好興奮，我哋會畀足100分。<br> 採訪：羅慧敏、李珮洳<br> 攝影：陳偉權</p></body></html>