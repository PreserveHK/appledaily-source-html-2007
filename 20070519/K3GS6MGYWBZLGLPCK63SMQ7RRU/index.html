<html><header><meta charset="utf-8"><title>牽一發：曼聯平手睇定嚟食 - 牽牛</title></header><body><h1>牽一發：曼聯平手睇定嚟食 - 牽牛</h1><p>相信周三捱通宵睇歐協盃決賽嘅球迷，都應該收貨，兩隊西班牙兵鬥攻，西維爾捧盃固然合理，愛奴打少個12碼先輸，又係雖敗猶榮。小弟就好留意足智彩新開嘅走地大細，不過足智彩開大細，始終有先天性缺憾，係中位數永遠係「0.5」，變相令大細賠率好難戥勻，好似最後幾分鐘，兩球半個大升到3.2倍，細只得1.3倍；如果足智彩改開兩球/兩球半，咁就大細賠率接近啲啦。<br> 周六英足盃決賽，又有走地大細俾大家玩，賽前先推介大家平手盤買曼聯。</p><p>讓球：曼聯（平手）<br> <br> 心得：曼聯老將唞夠博一場可信賴<br> <br> 牽牛<br> 精通各種賭法，發覺賭「讓球」先係王道，每日一棍希望有得發。</p></body></html>