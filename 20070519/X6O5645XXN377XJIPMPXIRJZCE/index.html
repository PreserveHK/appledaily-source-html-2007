<html><header><meta charset="utf-8"><title>畢賭翁：直豎拇指撐「納泰」 - 畢傑</title></header><body><h1>畢賭翁：直豎拇指撐「納泰」 - 畢傑</h1><p>畢傑終於由巴西平安返到香港，一踏入屋企，見到阿媽已幫我換咗新床單，我嗱嗱聲飛撲上去唞一唞，正呀！喺度同媽子講聲：「Obrigado！」（謝謝）<br> Obrigado係畢傑喺巴西學嘅第1句葡文，幾乎每5分鐘我就會講1次或聽到啲巴西人講。我而家直情中晒毒，無啦啦都會噏句Obrigado。畢傑喺巴西仲成日見到啲人經常豎起拇指，無論球場記者、餐廳侍應或廁所阿叔，全部好鍾意豎起拇指表示友好；搞到我一落機對住香港人做同一動作！周六我要向阿美利加納泰豎起拇指。</p><p>主客和：阿美利加納泰勝<br> <br> 心得：山度士飛嚟飛去肯定腳軟<br> <br> 畢傑<br> 畢傑愛肥仔，所以最愛朗拿度；但更愛賭波，不倒翁最似我。</p></body></html>