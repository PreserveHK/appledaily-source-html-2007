<html><header><meta charset="utf-8"><title>私家飯堂：<br>桶蠔更啱煮　冇縮水唔變酸</title></header><body><h1>私家飯堂：<br>桶蠔更啱煮　冇縮水唔變酸</h1><p>我是一隻肥美的美國珍寶桶蠔，我很醜，但我很美味……只不過人人以為我的鮮味不及即開殼的生蠔，其實我最啱用來煮餸，鮮味不會流失、肉質不會變韌、煮過唔變酸。這個世界樣樣都講外表，今次多得富豪金殿的森哥為我加上矜貴的黑魚子，成個Sharp醒晒，連一向唔鍾意食我的讀者Jenny都對我另眼相看。<br><br>記者：趙珮倩<br>攝影：陳偉強<br>烹飪指導及場地：富豪香港酒店金殿行政總廚葉志森（28906633）</p><p>美國桶蠔VS本地生蠔</p><p>點解要用外國桶蠔，而唔用本地蠔呢？外國月亮真係特別圓？<br> 森哥話美國桶蠔全年皆靚，肉質肥美，即使長時間烹調也不會影響其鮮味，肉質亦不會變韌，燜煮煎炸樣樣皆能。至於本地蠔一般Size較細，不夠肥美，煮得太耐會令肉質老身和味道變酸，加上本地水質始終不及外國亁淨，要花多點清洗工夫。</p><p>桶蠔都分頭數？
</p><p>原來桶蠔好似鮑魚一樣有頭數之分，一桶可以有5至10隻，隻數越少代表蠔隻越大，所以買桶蠔時可留意桶罐上註明的數量，或向店員查詢。</p><p>葉志森入廚年資：27年<br> <br> 威水史：2001年獲法國美食協會一級榮譽獎及香港旅遊發展局舉辦的「2001美食之最大賞」海鮮組的「至高榮譽金獎」。去年再獲得由香港旅遊發展局舉辦的「2006美食之最大賞」河鮮╲海鮮及蔬菜組「金獎」。</p><p>煮得矜貴珍寶蠔×黑魚子</p><p>15歲便學廚的森哥，最擅長炮製海鮮菜式，無論是河鮮、魚類、龍蝦以至貝殼類、蠔等，都是他的拿手好戲。是次為黑魚子Crossover鮑汁煎蠔，是森哥偶然下想出來，「淨係用鮑汁煮蠔唔覺特別，放上黑魚子睇落就矜貴啲。加上黑魚子脆卜卜，融入軟腍的桶蠔，口感更豐富。」</p><p>黑魚子鮑汁珍寶蠔</p><p>0hr20min<br> 份量：4人<br> <br> 材料：美國珍寶桶蠔6隻、黑魚子1茶匙、葱花少許、鮑魚汁12湯匙、蠔油1湯匙、砂糖、雞粉各1/3茶匙、生粉6両</p><p>做法</p><p>1.桶蠔用3両生粉洗淨，然後用滾水灼10分鐘，瀝亁。<br> <br> 2.將全隻桶蠔上滿其餘的生粉，放油鑊以中火煎至兩面金黃，盛起備用。<br> <br> 3.再起鑊下油，將鮑魚汁/蠔油和所有調味料煮勻，桶蠔回鑊煎至收亁汁液上碟，最後以葱花及黑魚子點綴即成。</p><p>貼士</p><p>桶蠔本身味道夠鮮，所以汆水時毋須下薑葱辟腥味。</p><p>美極煎焗生中蝦</p><p>0hr10min<br> 份量：4人<br> <br> 材料：海中蝦8隻、葱段/亁葱碎各少許、美極汁/雞粉各1/3湯匙、生抽/砂糖各1/2湯匙</p><p>做法</p><p>1.中蝦剪鬚腳開肚，挑腸洗淨。<br> <br> 2.燒猛油，下中蝦炸至金黃香脆，撈起。<br> <br> 3.爆香亁葱，下汁醬味料，中蝦回鑊，焗至收亁汁液，下葱段兜勻上碟。</p><p>貼士</p><p>炸蝦時要猛火，才可鎖住蝦中水份，令肉質爽口。</p><p>花雕蛋白蒸斑球</p><p>0hr15min<br> 份量：4人<br> <br> 材料：斑肉6件、蛋白1隻、上湯１２湯匙、金華火腿粒少許、亁葱/薑茸各1両、雞粉1/3茶匙、砂糖/幼鹽各1/4茶匙、花雕酒６湯匙</p><p>做法</p><p>1.斑肉切骨排型，混入已爆香的亁葱/薑茸，再下雞粉/鹽/糖拌勻備用。<br> <br> 2.蛋白加入上湯拂勻，隔去泡，蒸6分鐘取出。<br> <br> 3.鋪上斑肉再蒸4分鐘，灑上金華火腿粒。<br> <br> 4.最後以花雕酒埋芡，淋上面即可。</p><p>貼士</p><p>花雕酒帶輕微苦澀味，不妨落多少少砂糖，平衡味道。</p><p>草莓甜絲絲</p><p>0hr10min<br> 份量：4人<br> <br> 材料：麵包絲1包、士多啤梨4粒、士多啤汁/糖霜粉各少許</p><p>做法</p><p>1.麵包絲切至3.5吋長，落油鑊炸至金黃色。<br> <br> 2.將炸好的麵包絲淋上士多啤梨汁。<br> <br> 3.放上半粒士多啤梨，撒上糖霜即可。</p><p>貼士</p><p>炸麵包絲時不可用太猛油，否則好易會燶。</p><p>買定料<br>司徒瑞祈明日同你煮餸<br>蒜香香草焗鱸魚</p><p>鱸魚1條（約220克）、原粒蒜子3粒、迷迭香10克、白酒150毫升
</p><p>香橙砵酒燴鴨
</p><p>鴨胸/橙各1個、砵酒/紅酒各100毫升、牛油1茶匙、洋葱粒/甘笋粒各50克、百里香香草3支
</p><p>銀魚柳橄欖水瓜柳薄餅</p><p>意大利麵粉250克、粟米粉80克、Yeast依士粉60克、Mozzarella芝士180克、番茄醬50毫升、黑水欖30克、銀魚柳50克、水瓜柳少許
</p><p>鮮果意大利飯布甸</p><p>意大利米25克、牛奶80毫升、椰絲60克、椰子酒10毫升、蛋白15克、菠蘿粒50克、冧酒5毫升、芒果粒50克、呍呢拿條1/4條</p><p>　　落油煎鴨胸時記緊不可煎太長時間，見到煎至金黃色便要上碟，否則太亁身影響口感。</p></body></html>