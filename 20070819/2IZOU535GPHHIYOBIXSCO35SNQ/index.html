<html><header><meta charset="utf-8"><title>楊采妮出書救輕生女</title></header><body><h1>楊采妮出書救輕生女</h1><p>楊采妮（Charlie）昨日在尖沙嘴舉行「Charlie818瞬間凝聚分享會」，她表示其作品《凝．心感受》協助不少人解決問題，她說：「我本書都寫咗好多正面訊息，其中包括叫人遇到問題時唔好鑽牛角尖，因為任何事解決咗都會變成一個經歷。」</p><p>親友支持最重要</p><p>Charlie透露不少fans於討論區上留言多謝她，更聲稱其中一位女讀者因看了她的書而打消自殺念頭，她說：「個女仔同我講之前好唔開心想自殺，行過書局時就隨手買咗我本書，睇完之後就冇諗埋一邊，我好開心可以幫到人。」<br> 那麼Charlie於人生低潮時有否想過自殺？她說：「我最唔開心嘅時候就係舖頭結束時，幸好當時有一班好朋友同屋企人帶好多樂觀嘅訊息畀我，件事過咗我覺得並唔係咁嚴重。」<br> 採訪、攝影：李珮洳</p></body></html>