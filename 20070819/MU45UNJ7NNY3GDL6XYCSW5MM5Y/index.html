<html><header><meta charset="utf-8"><title>街坊話：歌迷大讚抵睇</title></header><body><h1>街坊話：歌迷大讚抵睇</h1><p>張學友前晚在紅館為其香港站巡迴演唱會揭開序幕，觀眾反應熱烈，事後均大讚學友表現出色。</p><p>張小姐：</p><p>本身唔係學友超級歌迷，今次係第一次睇佢演唱會，都幾好，幾鍾意睇音樂劇雪狼湖嗰part，但後半場開始節奏好慢，有啲悶場，直至尾聲氣氛先再熱鬧啲，我會畀70分左右。</p><p>黃小姐：</p><p>我係第一次睇學友演唱會，仲買咗400蚊飛，覺得佢表現好好，我比較鍾意雪狼湖音樂劇，跳舞都幾精采，我會畀99分，好值得睇，再有機會都會捧場。</p><p>鍾小姐：</p><p>整體嚟講表現OK，有85分，尤其尾聲encore位好精采熱鬧，氣氛最高漲，但我覺得雪狼湖嗰part有啲悶，因為本身想嚟睇演唱會係想聽歌，唔係想睇呢類型演出。</p><p>網友小八卦：頭場觀眾分享好歌</p><p>由於學友已數年未有在紅館舉行大型演唱會，不少歌迷都相當期待。前晚首場才完結，昨日即有網友急不及待將學友在個唱上獻唱《輕撫你的臉》的一節上載至YouTube網站。<br> 另一方面，在香港討論區也出現討論這次演唱會的專區，至今已有近200人回應，不少網友都表示對演唱會十分期待，又貼出演唱會上的照片，看過首場的歌迷sweetiekid說：「今晚真係好正……仲係度震撼緊，感動緊~~~~」<br> 《輕撫你的臉》片段： http://www.youtube.com/watch?v=6b0AeJJN_do <br> 討論區網址： http://www3.discuss.com.hk/viewthread.php?tid=4999989&amp;extra=page%3D1&amp;page=1 </p></body></html>