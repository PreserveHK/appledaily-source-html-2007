<html><header><meta charset="utf-8"><title>回歸10年百人誌　霍震霆：對本港體運心未冷</title></header><body><h1>回歸10年百人誌　霍震霆：對本港體運心未冷</h1><p>如果選香港體壇回歸後的憾事，一定少不了2000年11月申辦亞運失敗。此事說遠不遠，當年的「局內人」卻幾乎人面全非。負責人之一的前政務司司長陳方安生早已退休、前民政事務局局長林煥光轉辦奧運馬術、大使李麗珊正懷第二胎，重返體壇無期。惟獨「搞手」霍震霆像其十年如一日的中間分界髮型，依然故我地說：「北京申辦奧運都唔係第一次就成功，香港一定有機會做得到!」　記者：徐嘉華</p><p>在99年6月底，身兼立法會議員的港協會長霍震霆，於立法會上提出申辦2006年亞運會的動議，獲大部份議員支持通過。同年11月，香港正式向亞奧理事會提出申請；翌年11月在釜山投票，請來成龍及香港唯一奧運金牌得主、「風之后」李麗珊到場拉票，結果卻輸給名不見經傳、但富甲一方的多哈。當時，人們都以「鬧劇」來形容申辦一事，但在小霍眼裏，卻是一次寶貴的經驗。</p><p>擴建設施承諾不了了之</p><p>「雖然嗰次輸咗，但我好欣賞整個過程，至少喚起社會各界人士對體育嘅注視。那次得出嘅效果頗正面，對下次申辦係很好嘅經驗。」可惜香港人總是善忘的，有誰還記得，政府申辦亞運時曾承諾興建一個地標式的多用途綜合體育館，以及擴建現有設施？轉眼間亞運夢碎，一大堆承諾不了了之。<br> 「呢幾年來，唔少鄰近國家或地區嘅體育都發展起來（被視為『細佬』的澳門在05年辦了東亞運動會，今年年底還會辦『第二屆亞洲室內運動會』），單睇中國，唔好講大城市，就連小城市都積極興建體育場館作為地標，我哋真係望塵莫及。」<br> 回歸後，香港不少人和事都如變色龍般，令人難以追蹤其中變化，唯一不變的，就是港人對體育的冷感。回歸前，李麗珊在96年亞特蘭大歷史性奪取奧運金牌，只能引起香港人、包括商業贊助商及政府的三分鐘熱度；熱潮過後，設施不足等問題始終沒解決。</p><p>可惜父親未睹北京奧運</p><p>小霍對此感同身受，「仲記得我做港協會長（98年）後第一件事，係喺99年初將原名『中國香港業餘體育協會暨奧林匹克委員會』中嘅『業餘』刪去，以免妨礙體育專業化。但近年香港體育發展納入『康樂及文化事務署』管轄，『康樂』呢兩個字畀人業餘同玩玩吓嘅感覺。回望呢幾年，發展步伐比想像中慢得多。」<br> 回歸後的10年間，香港在九項大型綜合運動會（包括亞運、全運會及東亞運等）上共奪得25面金牌，成績超越回歸前幾百倍，尤其是近期羽毛球「黑妹」葉姵延，以土生土長的身份在去年12月多哈亞運爆冷奪得銀牌、「單車王子」黃金寶又在今年首次奪得世界冠軍，這些都是值得鼓舞的事。<br> 小霍說：「我哋嘅運動員喺咁缺乏支持嘅環境下，都可以造出佳績，可見佢哋幾咁熱愛運動。我相信如果有足夠資助，港將唔會比任何一個國家嘅運動員遜色；只希望政府能夠創造一個最好嘅環境，培育同支持運動員。」<br> 他認為，香港能否成功申辦亞運，甚至體壇能否起飛，未來兩年將是關鍵時刻。「北京取得奧運主辦權時，我每日都諗係咪可以協辦某啲奧運項目，結果夢想成真，香港明年暑假主辦奧運馬術比賽，09年仲有東亞運動會。呢兩個比賽正好向外間證明，我哋有能力辦好大型體育活動，對日後再爭辦亞運有幫助。」小霍頓一頓後，慢慢道出：「唯一可惜嘅，係熱愛體育嘅先父（霍英東）未能親眼見到北京奧運會。」</p><p>盼各個總會有專用場地</p><p>更可惜的是，未來兩屆亞運會已名花有主（2010屬廣州，2014年屬仁川），之後可申辦的要到2018年，屆時是回歸21周年，小霍亦已72歲。<br> 訪問結束前，記者問永遠都一臉嚴肅的小霍：假若他有一支神仙棒，他最想要的是甚麼？<br> 答案，當然不會是想與港姐太太朱玲玲重修舊好、或者大仔霍啓剛在明年北京奧運後迎娶奧運冠軍郭晶晶入門。他公開的答案是，「希望港協旗下七十幾個總會，每個都有自己嘅專用場地，讓年輕人有參與渠道。」<br> 【回歸10年倒數18日】</p><p>霍震霆檔案</p><p>1946：生於香港<br> <br> 1958：赴英國讀中學、隨後入讀美國南加州大學<br> <br> 1969：回港助父親霍英東打理家族生意<br> <br> 1978：迎娶香港小姐朱玲玲為妻<br> <br> 1980-96：香港足總副主席<br> <br> 1993：政協委員<br> <br> 1997：香港足總會長、臨立會議員、香港體記協會會長<br> <br> 1998：中國香港業餘體育協會暨奧林匹克委員會會長、立法會議員<br> <br> 1999：亞奧理事會（東亞區）副會長<br> <br> 2000：亞運會申辦委員會副主席<br> <br> 2001：國際奧委會委員<br> <br> 資料來源：《蘋果》資料室</p></body></html>