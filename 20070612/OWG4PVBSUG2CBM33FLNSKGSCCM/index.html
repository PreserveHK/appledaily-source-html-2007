<html><header><meta charset="utf-8"><title>數碼達人：Nokia6110GPS導航遊車河<br>功能心理測試</title></header><body><h1>數碼達人：Nokia6110GPS導航遊車河<br>功能心理測試</h1><p>考咗個車牌幾年，班Friend成日嫌我兜錯路，揸車慢過搭巴士，卒之冇人敢上我車，失禮死人！最近識咗個女仔，仲約定今日帶佢遊車河，唔理咁多，買定部有GPS導航功能嘅Nokia6110Navigator，有佢幫我引路，上完太平山再落赤柱沙灘行街拍拖，都冇有怕啦！<br><br>記者：陳國輝　<br>攝影：陳偉強<br>Model：Lo、Chimpy&#13;</p><p>公路武器　GPS導航
</p><p>一起步，發現6110竟有GPS導航功能，一心諗住死跟，但可惜是來自新加坡水貨，只對應當地公路及旅遊指南；好彩手機識自動偵察，並連結到Route66（www.66.com/route66/）進行線上購買，香港地圖售價為79.95美元（約港幣$623），但僅支援英文顯示，如果你連少少英文都搞唔掂，又點出嚟追女仔呀？<br> 安裝程序完畢，手機會Locate自己位置，並顯示詳細地圖。有日間、夜間、3D等觀看模式，還試過將地圖放大、縮小、移位，反應唔錯，甚少拖慢，加上機身已備有GPSShortcut，用落幾User-Friendly㖭！</p><p>靚女心動　自動對焦
</p><p>當你留心揸車嗰陣，鄰座靚女發現6110原來有200萬像鏡頭，自動對焦嗰下仲鬼咁快，相片成像OK滑淨，抵得半部DC功能，𠱁得佢鬼咁開心。</p><p>上網必備　3.5G傳輸
</p><p>用手機單撈歌仔基本上毫無難度，又使乜教?不過，呢款6110講明係水貨，3G設定就一定要重新Set過，過程都幾麻煩！6110具備HSDPA（3.5G），好處係單撈電影或音樂，速度比3G快幾倍，至於睇Streaming亦好流暢！
</p><p>旅遊景點　手機天書
</p><p>搵食肆、去Shopping？手上拎住本旅遊天書當然好啦！若然你用緊6110，只要進入GPS嘅旅遊景點一欄，你可根據類型嚟搜尋，例如油站、銀行、餐廳、購物中心等；甚至你唔記得間舖頭叫乜名，只要輸入關鍵字，一樣可搵出目的地！</p><p>機身輕盈　又的骰
</p><p>GPS手機甚少玩滑蓋設計，通常大大嚿，成部PDAPhone咁，想女仔據為己有都難。但今次呢部6110重量只有123g，亦提供黑、白兩隻色俾你揀，話明係最輕GPS手機喎，梗係連賊仔都搶住要啦！</p><p>Q1</p><p>靚女面前衰唔起，咁你買唔買《Route66》香港地圖，同佢遊車河？<br> <br> A.唔買<br> B.買---去Q2<br> </p><p>Q2</p><p>靚女突然興起，要你一邊揸車、一邊陪佢影合照，動作危險性極高，你答唔答應？<br> <br> A.死都影<br> B.一陣先影---去Q3</p><p>Q3</p><p>靚女自拍完一輪，跟住仲開着音樂，企起身跳舞，不過佢想聽嘅新曲全部要上網單撈，你教唔教佢用HSDPA下載？<br> <br> A.唔教---去Q4<br> B.教---去Q4</p><p>Q4</p><p>兜咗3個鐘，靚女已經又攰又肚餓，佢想搵個地方休息吓，你會帶佢去邊？<br> <br> A.餐廳<br> B.勁Shopping---去Q5</p><p>Q5</p><p>去購物途中，突然喺公路上遇賊打劫，佢哋見靚女嘅美色就垂涎三尺，下一步你打算點做？<br> <br> A.着草，即走！---完<br> B.反抗到底</p><p>Profile
</p><p>制式：WCDMA及GSM三頻<br> 體積：101×49×20mm	<br> 重量：123g<br> 通話時間：150分鐘	<br> 備用時間：264小時<br> 主要功能：內置GPS導航、世界地圖、200萬像素相機、HSDPA傳輸技術、視像電話、microSD記憶卡<br> 查詢:樂駿（23806098）</p></body></html>