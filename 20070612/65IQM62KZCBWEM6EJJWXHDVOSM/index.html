<html><header><meta charset="utf-8"><title>食知味：美國Prime牛肉<br>齋Grill肉汁勁流</title></header><body><h1>食知味：美國Prime牛肉<br>齋Grill肉汁勁流</h1><p>一場瘋牛症風暴，以為餘生食多一萬塊牛扒，恐怕都食唔到那種軟滑且牛味濃郁的美國Prime級牛肉。不過自從去年年底，美國牛肉終於解禁，那份香濃的質感又再回歸。我哋帶埋牛肉專家Michael試味，定要搵出Grill好定Roast正。<br><br>記者：梁學文　<br>攝影：陳盛臣</p><p>炭燒最好有理由</p><p>Prime級的牛隻以穀飼養，肉質比較軟滑，而且脂肪分佈亦會比一般草飼牛平均得多。放上熱辣辣的Grill爐上烤，先是滋滋聲，然後就是牛肉的香味，最後就是油脂開始融化，滲透於牛扒的每個角落，令牛肉入口時口感更加軟滑，最重要是牛肉的肉汁更加濃郁。
</p><p>美國牛肉評級
</p><p>雖然各處鄉村各處例，不過對於牛肉的評級標準，基本上都是差不多的。各國的評級標準，主要是按牛的成熟程度、大細同埋脂肪比例及分佈來評級。美國牛肉的評級一共有8級，8級之中評級最高的是Prime，大約佔美國牛肉的百分之二，即是100隻牛入面，只有兩隻可以稱為Prime級，夠晒矜貴。其餘7級的牛肉就是Choice、Select、Standard、Commercial、Utility、Cutter同埋Canner。美國牛肉的味道同口感，除了日本牛肉可以比一比之外，其他地方牛肉的味道始終無得比。
</p><p>Michael有少年食神之稱，亦是叱咤903節目架勢堂同五天精華遊的客席主持。識飲識食，無牛不歡，每日三餐都食牛，最愛食日本牛肉。食牛無數，無論是松阪牛肉或者是本地黃牛，都一一掃清。</p><p>美國Top3品牌牛肉</p><p>美國牛採用穀飼的方式餵養，脂肪分佈比一般吃草的牛更平均，令牛扒煎起來，可以吸收到真正的牛油味道，切開放入口細嚼，牛肉汁夾雜牛油脂肪的味道，還有甚麼可以比？Madison's的大廚Ringo話：「美國牛肉肉質鮮嫩，最緊要脂肪比例平均，入口唔會有草腥味道，更有一陣牛肉香濃的肉味，除咗日本牛肉之外，無其他牛肉可以媲美。」是的，美國牛肉就是這樣的獨特，就算食過日本的松阪牛肉，甚至是A5級的，美國牛肉的味道始終是第一。<br> Madison's今次就用上美國Top3牛肉品牌HarrisRanch的牛肉，HarrisRanch的牛隻以天然飼養聞名。天然飼養即是在飼養牛隻過程中，沒有加入任何激素，只用全素餵牛，令牛隻更加健康。而且，HarrisRanch的牛更加可以自由走動，牛就不會「囤積居奇」，脂肪分佈平均。</p><p>迷你威靈頓牛柳配勿爹拿酒汁$304
</p><p>牛柳先煎封，然後再包ParmaHam和白菌，包上酥皮後放入爐焗，外面脆裏面腍，牛肉味夾雜火腿的味道，具有雙重享受。</p><p>生牛肉他他$273
</p><p>同是用Tenderloin做牛肉他他，在牛肉之中加入Tabasco同洋葱等調味，辣辣哋之餘，牛肉入口又嫩滑。
</p><p>Madison's（25234772）<br> 地址：中環夏愨道10號和記大廈地舖</p><p>特製烤爐添煙熏味</p><p>食牛扒，MediumRare至Medium就最好，可以食出牛肉味之餘，亦可以食到牛肉Juicy的感覺，口感最好。去Shooter88食PrimeSteak，牛扒上枱時師傅更會在扒上面拮上成熟標籤，牛肉幾成熟一望就知。大廚李師傅話：「牛肉最緊要夠新鮮同靚，唔使點調味都得。」Shooter88特別為PrimeSteak訂製個烤爐，用上火山石同煙熏木，再加上特製斜紋炭爐，燒完會令牛肉加添煙熏味道。</p><p>紐約西冷扒$238
</p><p>特製的燒爐用上Indirect的火，不過火力夠集中，燒牛扒時能令牛扒的表皮燒得更加香。西冷扒入口有肉味，同時亦有牛肉嫩滑的口感，不過就要多𡁻幾下。
</p><p>燒美國牛肉10oz$168　16oz$228</p><p>師傅先用10幾款香料將牛肉醃過夜，然後就去煎。煎的時候要將牛肉汁儲起，煎完上碟時再淋上肉面，令牛肉味道更濃。
</p><p>香燒美式牛肋骨扒　$138（小）$188（大）
</p><p>牛肋骨用啤酒浸過24小時，啤酒跟肉有化學作用，令肉質鬆化。塗上BBQ醬入爐焗，味道甜甜哋。不過，略嫌牛肋骨牛味不足。
</p><p>Shooter88（28934088）<br> 地址：銅鑼灣伊利莎伯大廈5樓</p><p>美牛自助餐食到夠</p><p>如果一塊牛扒未能滿足食牛肉的慾望，不如試試牛肉自助餐。帝苑酒店雅苑座的1855美國牛肉自助餐，用上美國農業部認可的高級牛肉。1855的農場內只有優質牛隻，不少牛隻更被評為「極佳級」。
</p><p>炒牛柳絲伴中東包
</p><p>牛柳絲中加生菜絲、洋葱絲及紅黃綠椒絲炒香，再用鹽同胡椒調味，食的時候可以蘸些牛油梨汁、意式茄汁或酸忌廉。</p><p>香煎去骨牛仔排
</p><p>牛肉用鹽及胡椒醃後，就放入爐燒。簡單的做法，再配燒汁，最能食到1855牛肉的肉味。
</p><p>雅苑座（27332030）<br> 地址：尖沙嘴東部麼地道69號帝苑酒店3樓<br> 時間：6:30pm-9:30pm<br> 價錢：星期一至四成人$318、小童$218<br> 星期五成人$328、小童$228<br> 星期六、日及公眾假期<br> 成人$348、小童$248</p></body></html>