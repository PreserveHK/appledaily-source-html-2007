<html><header><meta charset="utf-8"><title>是日upload：子彈變身蠱惑梳化</title></header><body><h1>是日upload：子彈變身蠱惑梳化</h1><p>「估佢唔到！」這顆像橄欖核又像子彈，比人還要高的東西究竟是甚麼呢？原來這是一套四張梳化連茶几的傢俬。網友看到這項創意十足的設計後，既驚訝又讚歎，「勁！本來個樣好似子彈。」「厲害呀，有錢我也買一套！」網友kaho則用六個字作總結：「方便、美觀、實用。」<br> 「完全估唔到佢原來係咁坐嘅，勁！」「咁都諗到！」「唔使嘥晒啲位呀，正呀！」照片可見數人合力把這顆大「子彈」像拆積木般一分為五，分拆成四張梳化和一張茶几後，還坐下來「歎世界」。網民king-kinson讚不絕口：「正到爆喔！咁好使嘅？唔錯，又好睇又可用，正！」<br> 網民「超級滑板友」滿腹狐疑，「唔知攜帶嗰陣，會唔會好麻煩呢？」網民nckychan直言：「我諗會好唔方便，不過我幾鍾意呢個設計。」</p></body></html>