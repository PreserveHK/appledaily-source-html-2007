<html><header><meta charset="utf-8"><title>好想飛：搞笑耆英Band<br>師奶生擒意老爺</title></header><body><h1>好想飛：搞笑耆英Band<br>師奶生擒意老爺</h1><p>酒店職員明明說只需20分鐘，沿KingSt一直走，經ElizabethSt，穿過海德公園便可到達「小意大利區」，但我已走了近40分鐘，怎麼附近店舖關門，杳無人蹤？雖則我係沿途八八卦卦，左穿右插……但「意大利節」總算是悉尼的重要節慶，去年有二萬多人參加，今年都應該好逼好嘈好熱鬧㗎！惟有捉位途人求救，「小意大利區？在西悉尼，這裏是東悉尼呀！」唔係嘛，咁大整蠱！<br><br>記者、攝影：鄒家鳳<br>鳴謝：新南威爾斯州旅遊局、PROMarketing、FraserSuitesSydney</p><p>排住隊索吻</p><p>意大利節的食物固然吸引，表演節目一樣豐富，這邊台上有jazz、popmusic，還有女歌手獻唱，看得位位如癡如醉，連小朋友都隨節拍筷子敲地下，左碌右碌聞歌起舞；那邊台上，卻以美少女攻勢，大跳民族歌舞讓大家熱血沸騰。不過，統統都給三位老人家組合「BellaItalia」（意利文即BeautifulItaly）搶晒鏡。尤其拉手風琴的Alfredo，風趣鬼馬，別看他五六十歲了，𠱁女仔很有一手，不但逗得所有圍觀者齊齊大唱意大利歌，我還親眼目睹有女士上前索吻，一個係咁，第二個又唔執輸，又攬又錫，可惜全是中年太太！咁又係，否則又點會咁猴擒吖！</p><p>新舊意區一東一西</p><p>原來，路人甲所指的是悉尼西部的萊卡特（Leichhardt），而我要找的StanleySt和YurongSt一帶是舊意大利區，是第一批意國移民在烏魯姆魯（Woolloomooloo）落船後第一個聚居地方，因此，這個節慶也名為「PrimoItaliano」，意大利文即「FirstItalian」。<br> 當我把地圖街道弄清楚，再走十分鐘，終於看到人潮由四方八面湧往同一方向。嘩，怎麼像年宵那樣擠逼呀，怎麼一個小小社區節日，竟會如此墟冚！咪逼啦！我想行近點，買杯IncasCaffe和買個忌廉卷呀，各$16.5，雖不便宜，但慰勞吓自己都好應該！Excuseme！Excuseme！</p><p>有錢唔賺　只顧簽名影相</p><p>別以為在澳洲吃意大利菜，歎意大利咖啡，很笑話，查實這才真正體驗到澳洲人的生活，連本土人都說：「悉尼是國際都會，除了海產，哪有自家的特色菜？若你吃到好的，多半是意大利餐廳。」悉尼人George和太太，還介紹我到旁邊的Beppi's意大利餐廳，可惜星期日，休息！但老闆Beppi也真有性格，左鄰右里間間擠滿坐的人企的人，明知這天營業必定收錢收到笑，他卻寧願坐在門前，為新書《AlifeinThreeCourses》替粉絲們拍照簽名！「別失望，試試Caffarel朱古力啦！」幾蚊粒朱古力George太太都請我這個陌生人吃，蛀牙都要食啦！</p><p>Beppi's<br> 地址：CornerofYurong&amp;StanleySts,EastSydney<br> 網址： http://www.beppis.com.au </p><p>天堂製的雪糕
</p><p>兩條街約30個小攤檔，甚麼意大利腸、芝士、咖啡、朱古力、薄餅、海鮮等甚麼都有，但每個攤檔都排長龍，平均等上二三十分鐘，惟有重點出擊，首選是年年攞獎、madeinheaven的意大利雪糕Michelangelo，今年得獎是「YoghurtGelatowithForestBerrySwirl」，但我還是揀了去年代表「HazelutPraline」，跟一片薄餅一樣售$26.4，但那種滿足感莫說等20分鐘，要我等多兩個鐘，我都覺得抵呀！「這裏的食物跟在意大利地道菜，差太遠呢！」邊個咁招積？原來是Dario和Goccia兩位意大利男孩，不但撐自己家鄉食物頂呱呱，連女孩也一樣，「我覺得KingCross那邊的女孩很好很漂亮，但都唔及我哋意大利女仔好！簡直Thebestoftheworld。」又話想結識澳洲女友！咁坦白，我睇都幾難！</p><p>Michelangelo<br> 地址：7AlanStFairfieldNSW<br> 網址： http://www.artofgelato.com.au &#13;</p><p>悉尼第4屆意大利節:<br>  http://www.sydneyitalianfestival.com.au </p><p>出門handbook</p><p>簽證：持特區護照或BNO均須簽證。查詢：28278881（澳洲領事館）<br> 機票：乘維珍航空直航悉尼，來回票價$5,350起。查詢：23900421（學聯旅遊）<br> 住宿：悉尼流行住serviceapartment，有齊洗衫煮飯所有家庭設備，最適宜一家大細度假。由NormanFoster設計的FraserSuites，喜愛採納自然光，所有房間全落地玻璃窗設計。StudioDeluxe每晚$2,500起。查詢： http://sydney.frasershospitality.com <br> 貨幣：1澳元約兌6.57港元（文中價錢已折算為港元）<br> 電壓：240V，三腳扁插座<br> 旅遊查詢：<br>  http://www.sydneyaustralia.com </p><p>下周澳洲悉尼多雲，間中有雨，氣溫6-16℃</p></body></html>