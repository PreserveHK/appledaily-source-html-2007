<html><header><meta charset="utf-8"><title>消暑分子：<br>42吋長腿Kibby自踩低能誘星爺</title></header><body><h1>消暑分子：<br>42吋長腿Kibby自踩低能誘星爺</h1><p>當一個出色的模特兒，未必要有前有後才會飛黃騰達，現年17歲的劉俐（Kibby）雖自覺不夠豐滿，卻對自己高䠷的身形充滿自信，5呎9吋高、擁42吋長腿的她，今年剛剛中五畢業，已決心勇闖模特兒行列，演出過陳奕迅和古巨基的MV，以及強積金電視廣告。Kibby說：「其實之前冇諗過入呢行，但係自己好鍾意影相，漸漸發覺對呢行好感興趣，所以都會keep住發展，做模特兒之後見識多咗，待人處事、講嘢都叻啲。」</p><p>狂blog之女</p><p>Kibby愛寫網誌，將自己每天所做的工作記錄下來，更愛將自己的靚靚相片放上網與大家分享，三圍32、23、34的Kibby是否自戀狂？Kibby說：「將啲相放上網係想keepreference，影咗啲靚相，梗係想同朋友分享下。」<br> 雖然還有個多月才滿18歲，但Kibby的思想卻成熟開放，更是愛蒲一族，被問到穿比堅尼拍照不會尷尬嗎？Kibby即顯得專業說：「三點式最緊要係健康，做得模特兒呢行就預咗。」<br> 高䠷身形是Kibby的優勢，但她卻希望自己繼續發育、繼續長高，她說：「我希望高多兩cm，希望可以成為topmodel，接大job、拍戲、做主持瓣瓣掂，最想梗係可以同偶像周星馳合作拍笑片，好似佢咁勤力，唔好睇我個樣咁cool，其實我好低能㗎！」<br> 採訪：羅慧敏<br> 攝影：林德雄</p></body></html>