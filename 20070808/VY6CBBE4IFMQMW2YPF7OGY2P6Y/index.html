<html><header><meta charset="utf-8"><title>老婆餵人奶保雷鳴健康<br>阿Mark做老竇「開心到喊」</title></header><body><h1>老婆餵人奶保雷鳴健康<br>阿Mark做老竇「開心到喊」</h1><p>雷頌德連日來都在港安醫院，陪伴妻子梁家玉及初生兒子雷鳴，他前晚外出補給食物時，表示看着兒子出世，感動到流淚，現在他也有幫手湊BB，太太則選擇以人奶餵哺兒子，希望兒子身體強壯一點。</p><p>雷頌德（Mark）榮升父親一索得男，其太太梁家玉在剛過去的周日（8月5日）在港安醫院剖腹生下兒子雷鳴，阿Mark連日來都留在醫院照顧妻兒，直至前晚才見他步出醫院，往超級市場補貨，買齊食糧及水果返醫院。</p><p>街坊裝補糧水</p><p>前晚8時30分左右，只見阿Mark穿着一身日本名牌icecream，頭戴鴨舌帽，他與一友人欲離開醫院時，笑容滿面地表示太太情況不錯，他榮升父親當然感到十分開心，匆匆說了幾句後，他便趕着駕車離去。45分鐘後，阿Mark拿着幾袋超級市場戰利品回來，原來他買了很多罐頭食糧及水果等補給品，準備再在醫院留宿陪太太。阿Mark禮貌地停下接受訪問，之前方力申到醫院探望BB，表示送了攝錄機給阿Mark進產房拍片，阿Mark還興奮地播放片段給好友們欣賞。</p><p>未知何時出院</p><p>問到在產房看着兒子出世情況，阿Mark說：「好開心，感動到喊啦。」阿Mark表示他有幫手湊仔，並說：「搞唔掂就叫姑娘幫手囉，𠵱家媽媽餵人奶，咁樣BB會健康啲。」問雷太何時出院，阿Mark說：「佢開刀生，BB要留喺醫院湊多幾日，等老婆都休息吓，先再睇吓幾時出院，我呢幾日都留喺度過夜陪佢㗎。」<br> 採訪、攝影：藍文浩</p><p>話你知：BB飲人奶有益</p><p>張栢芝和雷頌德太太梁家玉近日先後生了BB，兩位媽媽都選擇餵母乳，記者昨日致電兒科醫生冼禮康了解餵母乳的好處，他說：「母乳嘅營養成份一定會比牛奶、羊奶或者荳奶好，其次係母親嘅抗體可以直接傳畀BB仔，對BB嘅身體都有幫助。餵母乳仲會令BB同媽咪嘅關係更加密切。」冼醫生續說：「但有樣嘢一定要注意，就係母親一定要健康，同埋要注意飲食，患病絕對唔適宜餵母乳，因為有機會傳播細菌畀BB。」</p></body></html>