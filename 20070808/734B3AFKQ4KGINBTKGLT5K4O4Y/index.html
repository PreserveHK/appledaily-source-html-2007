<html><header><meta charset="utf-8"><title>抄完一集又一集<br>環球片場：尼古拉斯奪寶翻拍達文西</title></header><body><h1>抄完一集又一集<br>環球片場：尼古拉斯奪寶翻拍達文西</h1><p>有好多人話尼古拉斯基治（NicolasCage）主演嘅《驚天奪寶》（NationalTreasure），無論橋段同個feel都勁抄《達文西密碼》（TheDaVinciCode），但我阿Net啱啱上網睇完《驚》片續集《NationalTreasure：BookofSecrets》嘅預告，發覺今集抄得仲勁，好鬼離譜。</p><p>巴黎飛車</p><p>雖然續集故事仍然發生喺美國，講尋寶專家尼古拉斯發現當年刺殺林肯總統嘅殺手，遺留落嚟嘅日記有18頁唔見咗，裏面隱藏住驚天陰謀，於是尼古拉斯同埋新出場嘅阿媽、影后海倫美雲（HelenMirren）等人周圍搵真相。睇預告片，一開頭尼古拉斯開考古演講會，故事又出現密碼匣，跟住仲發展埋去到巴黎街頭飛車追逐，幾乎將電影《達文西密碼》翻拍多次。</p><p>環遊世界</p><p>不過《NationalTreasure：BookofSecrets》製作都好大陣仗，首先去到美國著名總統山取景，又玩到入白宮總統辦公室，之後仲尋寶尋到去巴黎同英國白金漢宮，動作場面肯定比《達》刺激多多聲，所以抄還抄，到時可能抄到青出於藍都未定。<br> 網址： http://www.kino-govno.com/?trailers&amp;id=nationaltreasure2 <br> <br> 版主：阿Net<br> 本欄逢周一至五刊出</p></body></html>