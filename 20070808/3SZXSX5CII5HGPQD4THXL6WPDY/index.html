<html><header><meta charset="utf-8"><title>梁詠琪轉會難忘賓主情</title></header><body><h1>梁詠琪轉會難忘賓主情</h1><p>梁詠琪（GiGi）10月便會約滿12年賓主關係的年代娛樂公司，有傳她會以2,000萬簽3年轉會星皓。GiGi昨日到新城電台接受訪問時，被問到轉會一事，她笑說：「我今日出碟，就有新聞賀我，其實我會採取開放態度，𠵱家所有嘢都未落實，月尾開演唱會，一切都係做完個演唱會先決定。」</p><p>講心唔講金</p><p>GiGi對於被傳天價轉投星皓說：「唔係，不過係有好多公司搵我傾，我自己公司（年代）都有傾，我覺得最緊要係時辰八字夾，其實我同自己公司都好夾，感情分係畀滿分，所以未來同公司都希望好似朋友咁，用心做事。因為我數口唔精，講心唔講金，總之呢件事就好似我首歌咁《未來的未來》。」<br> 採訪、攝影：楊潔雯</p></body></html>