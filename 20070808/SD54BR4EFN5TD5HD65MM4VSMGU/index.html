<html><header><meta charset="utf-8"><title>袁彌明寸爆扯火藝人</title></header><body><h1>袁彌明寸爆扯火藝人</h1><p>薛家燕和袁彌明前晚到將軍澳電視廣播城為無綫生活台節目《全民開講》擔任嘉賓，由於前晚節目的主題是狗仔隊，所以兩人都有即場發表對狗仔隊的意見。</p><p>「要接受呢樣嘢」</p><p>袁彌明表示參選港姐後曾成為狗仔隊的目標，不過她就未有因此討厭狗仔隊，她說：「明白大家都係打份工，但要有個界線，不過𠵱家有啲藝人俾人跟車又嬲，呢啲思想就太守舊，今時今日藝人要接受呢樣嘢。」<br> 家燕姐則自稱因為早前和秦漢傳緋聞，故成為狗仔隊的追訪對象，她說：「喺早前有少少緊張，喺倒後鏡見到唔止有一架車跟我，而係四架車，見到咁嘅場面，真係好搞笑，但係我都明白傳媒搵食艱難。」<br> 昨日是中五會考放榜，家燕姐前晚表示自己已過了擔心的時期，因為她的兒女已經全部升上大學，但她覺得行行出狀元，家長也毋須給仔女太大壓力，始終她覺得香港的考試制度是存在問題。<br> 採訪、攝影：卓寶花</p></body></html>