<html><header><meta charset="utf-8"><title>求驗客手記：幫馬賽踢入歐聯　黑仔施斯除名 - 求驗客</title></header><body><h1>求驗客手記：幫馬賽踢入歐聯　黑仔施斯除名 - 求驗客</h1><p>馬賽前鋒施斯前日聯賽2:1贏聖伊天場波先開紀錄，助球隊提前奠定第2位置，自02/03球季以來再奪歐聯參賽資格。呢個施斯之前有幾黑係人都知，估唔到今季由利物浦外借馬賽後，克服傷病之餘仲臨尾發威；球隊近5仗全勝，佢個人入4球，勁過「施丹接班人」列貝利㗎！唔知利物浦領隊賓尼廸斯下季會唔會召佢返去幫手呢？</p></body></html>