<html><header><meta charset="utf-8"><title>娛樂怪史：劉永襲妻自斷婚姻</title></header><body><h1>娛樂怪史：劉永襲妻自斷婚姻</h1><p>時間：84年8月26日<br> <br> 人物：劉永、戴良純<br> <br> 地點：台灣<br> <br> 經過：武打影星出身嘅劉永，00年7月被傳虐打太太黎燕珊，又傳因為有第三者關係，搞到黎燕珊向佢提出離婚，雖然後來黎燕珊開記者會否認俾劉永虐打，話同對方喺和平氣氛下分開，不過劉永早年有打妻子嘅前科，仲打到對方入醫院咁嚴重。<br> 84年8月26日，劉永喺台灣同結婚一年嘅太太戴良純發生爭執，其間佢用叉同鉸剪襲擊太太，令戴良純身體多處受傷，其中左邊面嘅傷痕仲有成7吋長。之後劉永接受傳媒訪問時解釋，佢想戴良純留喺香港陪佢，但對方唔肯，堅持要去美國，佢懷疑太太有追求者，於是飛到台灣向太太跪地箍煲，喺神志唔清醒嘅情況下，佢用利器將太太插傷。<br> 戴良純養傷期間，劉永幾次喺報紙寫公開信，希望太太回心轉意，但戴良純就話傷害佢到咁嘅田地，永遠都唔會原諒佢。之後，戴良純父母以「殺人未遂罪」起訴劉永，台灣方面禁止劉永出境，後來經雙方朋友調停下，佢哋終於簽下和解協議書，劉永同意支付戴良純醫療費同整容費650萬新台幣（約162萬港元），以及無條件同意離婚，件事先至告一段落。<br> 本欄逢周一至周六刊出</p></body></html>