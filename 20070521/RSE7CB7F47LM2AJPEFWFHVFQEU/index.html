<html><header><meta charset="utf-8"><title>一網笑話：返工慘過坐監</title></header><body><h1>一網笑話：返工慘過坐監</h1><p>一星期返足5日工，有人覺得返到公司就好似入咗監獄，咁兩者究竟有乜分別呢？<br> 監獄──大部份時間，你都喺一個8×10呎嘅監倉裏面。<br> 公司──大部份時間，你都喺一個6×8呎嘅間隔裏面（如果有嘅話）。<br> 監獄──每日三餐準時進食，皇家飯，唔使錢。<br> 公司──食無定時，餐數不一，自己畀錢。</p><p>表現好工作更多</p><p>監獄──表現良好，會有休假。<br> 公司──表現良好，會有更多工作。<br> 監獄──出入任何倉門，守衞會幫你開門、閂門。<br> 公司──憑職員證進出公司，唔見咗個證或者唔記得密碼，起碼罰你一嚿水。<br> 監獄──定時消遣，放風、睇電視。<br> 公司──返工時間消遣，即炒。<br> 監獄──擁有獨立廁所（單獨囚禁者）。<br> 公司──公司公廁。<br> 監獄──親友可以定時探吓你。<br> 公司──辦公時間，唔可以做私人嘢。<br> 監獄──所有開支由納稅人畀，唔使做嘢。<br> 公司──要交稅，用嚟支付公共開支，包括監獄開支。<br> 監獄──鐵面無私嘅獄卒向你施壓。<br> 公司──管理階層手段更毒辣。<br> 監獄──太多空餘時間，可以做運動健身。<br> 公司──冇晒自己時間，有損健康。<br> 監獄──離開監獄代表重獲自由。<br> 公司──離開公司就前途茫茫。<br> 睇完就發現，公司點會似監獄，後者幸福好多啦！<br>  http://joke.sunvv.com </p></body></html>