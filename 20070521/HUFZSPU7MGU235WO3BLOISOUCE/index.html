<html><header><meta charset="utf-8"><title>討論區精華：最多人自認「一腳踏兩船」</title></header><body><h1>討論區精華：最多人自認「一腳踏兩船」</h1><p>「曾經做過啲乜嘢對唔住女朋友嘅事？」網友pepsi!在高登討論區跟網友分享的這個題目，得到許多男網友的回應。他們絕大多數承認，最對不起女友的是自己「一腳踏兩腳」。但背後藉口人人不同，不論是新相識，還是舊女友，說愛這個的同時，又鍾意另一個，甚至天生多情，全部都是自圓其說的「解釋」。</p><p>「點解我咁多情」</p><p>「同第二個女性單獨出街」、「一腳踏N船，𠵱家又無啦啦鍾意咗個女仔，唉！點解我會咁多情㗎？」芸芸網友中，「醉」說：「同女朋友四、五年，最近鍾意咗另一個女仔，同女朋友嘅係『愛』，同另外個女仔之間嘅係『鍾意』。」Torres則稱：「見番一個以前好鍾意嘅女仔，同佢發生咗一段曖昧關係，雖然冇上床，但係就咀過同埋攬過。」<br> 自己「一腳踏兩船」但又顯得很無奈的網友小瘋瘋說：「同第二個曖昧囉，𠵱家曖昧到要我決定啦！對住自己女友好似無嘢講，個心好似已經飛走咗。另外嗰邊又唔知點，睇怕我兩邊都會無晒。本來決定咗，但係另一方約我見，我又忍唔住唔見。我知道佢好辛苦，好想抽離番出來，但佢又不斷喊。」</p></body></html>