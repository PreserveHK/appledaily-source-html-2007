<html><header><meta charset="utf-8"><title>數碼達人：首部卡片DC<br>駁電視睇高清SlideShow</title></header><body><h1>數碼達人：首部卡片DC<br>駁電視睇高清SlideShow</h1><p>買卡片型DC，你會有乜嘢要求？高像素？畫質靚？有特別編輯相片功能？<br>現時很多卡片機都有1,000萬像素，又有特別效果。但Sony新出W200再行多一步，有1,200萬像素，仲可以支援全高清電視輸出，駁HD電視睇靚相，認真罕見兼巴閉！廠商還驚你張相唔夠靚，幫相片化閃妝，加十字星鏡，影出嚟的相，絕對靚爆！<br><br>記者：馬靜兒<br>攝影：伍慶泉<br>Model：JoeyMo</p><p>1,200萬像素夠曬海報</p><p>不是以貌取機，十個女仔，九個都認為Sony出嘅DC款靚；全金屬外殼好有手感，加上銀色髮絲紋的設計，如果選美，無理由唔贏九條街。不過有樣都要有內涵，Joey說平日愛將數碼相曬出嚟，給廣告客戶，希望可以多些公司找她拍廣告。「Send電郵就可以啦！不用麻煩！」但Joey說客戶的電郵Account爆了，就會DeleteE-mail，反而SendHardCopy好一點。咁又係！呢啲錢真係唔慳得。千萬像素的卡片機都很多，但香港人偏愛高像素相機。1,200萬像素的卡片機較少見，像素咁高，曬A3Size的Poster都無問題！</p><p>高清插座需要另購</p><p>跟機附有一條多用途連接線，直插DC機身就可以經Composite（俗稱紅黃白線）作電視輸出；測試後感，叫做有相睇但唔算「標青」；但如果想靚玩高清效果，可另購一條高清接線連叉座（$450），就可以用HDMI作1080i高清畫質作輸出，同一張相作反覆測試，感覺有如由DVD升級上Blu-ray之分別，色彩層次同細緻位完全出番晒，勁！<br> W200拍短片的解像度最高只有640×480，雖則畫質已達DVD級數，以一般卡片DC嚟講已算OK，但駁上高清插座時，畫質馬上俾數碼相質比下去了！</p><p>靚女SlideShow</p><p>機身SnapShot</p><p>相片特效玩得專業</p><p>自問自己攝影技術認真麻麻，影完相都要用相機內置的相片編輯功能幫幫手。一般卡片機弄走相中的紅眼，裁相和將相弄成魚眼鏡都無問題。但W200多了3種好玩功能，如將主體以外的地方加上柔焦鏡，將相片局部變成黑白效果。不過，最好玩還是十字濾光鏡，平日只見攝影師用單鏡機影珠寶時才加入濾光鏡，今次連卡片機仔都可以玩到這種效果，真的幾好玩。</p><p>SonyDSC-W200</p><p>感光元件：1/1.72吋CCD<br> 有效像素：1,210萬<br> 鏡頭：35-105mm<br> LCD：2.5吋<br> 光圈：F2.8-5.5<br> ISO：100-6400<br> 短片：640×480/30fps<br> 儲存媒體：MSDuo/MSPRODUO<br> 體積：90.9×58.5×22.2mm<br> 重量：142g<br> Sony（23452966)</p></body></html>