<html><header><meta charset="utf-8"><title>生熊貓快過普選 - 陳也</title></header><body><h1>生熊貓快過普選 - 陳也</h1><p>大熊貓誠徵芳名，香港人出名食腦有諗頭，這件事，應該冇難度。<br> 做好呢份工，起好呢個名，度好呢條橋，食好呢條水……這些通通不是口號，而是應景好名字。再下去，陸續叫出的名字還包括：回好呢次歸，搞好呢個場，rap好呢支歌……噢，呢支歌，不是「明天會更好」，今天的工今天做，最好由曾特首站台，李局長領唱，羅太做背景和音：今天會更好，今晚更加好，今宵更加好好好。大前提是，你要炒阿邊個邊個，唔炒？噢，you'llpay。我煮重米你付鈔，你諗吓就知幾咁大鑊，保證你今天已經唔會好，明天會更弊，後天會更翳，應該捱唔到七一回歸十周年大典巨show。<br> 海洋公園那兩頭熊貓九九年到埗，未能開枝散葉，「不育聆訊」查究出，原來大雄熊天生性器官短小，雖值壯丁之年，可惜大而無當，難望「生三個」。另一頭行年28，相等人類八十多歲，假如當得成高齡孕婦，當真是生物世界超醫學的紀錄。這頭叫佳佳的老婆婆，身患關節炎和高血壓，估計壽緣只剩二、三年，她老人家「回歸卧龍」之時，有可能撞正兩頭得寵接班熊發情「搞掂」的日子（推測是2008，比普選來得快，多謝曾蔭權），湊巧還能趕上北京奧運。這樣，安安佳佳只能斯人獨憔悴，安安少了老伴，不曉得為什麼，淡淡的無奈，叫人想起虎背熊腰不再的董先生。</p></body></html>