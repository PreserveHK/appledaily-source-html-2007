<html><header><meta charset="utf-8"><title>獨特自煮：兒童節派對<br>親子齊做小食</title></header><body><h1>獨特自煮：兒童節派對<br>親子齊做小食</h1><p>今日兒童節，小朋友大晒；身為家長，當然要陪吓小朋友，不妨請埋一班朋友仔返屋企開吓派對，開開心心咁度過。不過對住一大班細路，如果事先唔諗吓有乜活動，就真係辛苦夾無聊㗎！為咗大人幸福，細路又有嘢學，一於玩吓親子入廚樂啦！大家齊齊整幾款簡單又好味嘅派對食品，有得食又有得玩，咁樣過兒童節先有意思嘛！<br><br>記者：林佩婷　<br>攝影：伍慶泉<br>Model：Michelle、Marco、Elsa、Connie、Wah、Carol、Edmund、Maggie&#13;</p><p>示範：<br> 烹飪導師Fiona<br> （34228651）&#13;</p><p>部份參考食譜：<br> 《日式曲奇》方芍堯著<br> 萬里機構．飲食天地出版社</p><p>哈哈笑薄餅
</p><p>需時：15分鐘<br> 價錢：$50/4人<br> <br> 材料：彼得包1片、番茄膏1湯匙、香腸2條（切粒）、菠蘿2片（切粒）、蟹柳1條、芝士/棉花糖各適量</p><p>做法：彼得包塗上番茄膏，放上香腸/菠蘿/蟹柳/芝士，以150℃焗10分鐘。最後放棉花糖裝飾。</p><p>波子飯糰
</p><p>需時：10分鐘<br> 價錢：$40/6人<br> <br> 材料：日本飯1碗、紫菜/五味粉各適量、即食肉鬆少許</p><p>做法：飯煮熟後待涼，攤平鋪在保鮮紙上。飯中間放肉鬆，然後用保鮮紙將飯糰包起。最後，在飯糰表面沾上五味粉/紫菜便成。</p><p>士多啤梨布甸</p><p>需時：30分鐘（未計凝固時間）<br> 價錢：$50/4人<br> <br> 材料：蛋黃2隻、奶100毫升、糖40克、淡忌廉150毫升、士多啤梨茸60克、士多啤梨數個、魚膠粉10克、水50克、花奶少許</p><p>做法：奶/糖加熱，撞入打拂勻的蛋黃。淡忌廉打拂好，魚膠/水拌勻，分別加入蛋漿中，之後拌入士多啤梨茸/士多啤梨粒；以上材料倒模具雪凍。吃時加花奶。</p><p>公仔牛油曲奇</p><p>需時：45分鐘<br> 價錢：$20/6人<br> <br> 材料：牛油60克、糖20克、蛋黃2隻、低筋粉/高筋粉各60克、泡打粉4茶匙<br> <br> 裝飾：蛋白2隻、糖粉400克、食用色素少許（全部拌勻）</p><p>做法：牛油以室溫溶軟，拌入糖打至鬆白，拌入蛋黃；低筋、高筋粉/泡打粉篩勻，拌入上述材料搓成粉糰，放牛油紙上囗成0.5cm厚，雪30分鐘，用模具壓出不同形狀，以170℃焗15至20分鐘，最後加裝飾。<br> </p><p>蛋糕忌廉筒</p><p>需時：20分鐘<br> 價錢：$30/6人<br> <br> 材料：雪糕筒6個、蛋糕仔6個、甜忌廉80克、不同顏色朱古力碎適量</p><p>做法：打起甜忌廉，於雪糕筒放入蛋糕仔，於蛋糕仔周圍沾上甜忌廉，最後灑上朱古力碎作裝飾。</p><p>豆沙餅</p><p>需時：20分鐘<br> 價錢：$20/6人<br> <br> 材料：蛋1隻、糖30克、蜂蜜1湯匙、低筋麵粉60克、發粉1茶匙、水40毫升、即食紅豆適量</p><p>做法：蛋/糖拂勻後，加入蜂蜜/水拌勻成蛋漿備用；低筋麵粉/發粉一同篩勻後，拌入蛋漿中做成麵糊。放1湯匙麵糊於平底鑊煎至兩邊金黃成餅狀，待涼後，以兩塊餅夾入即食紅豆。
</p></body></html>