<html><header><meta charset="utf-8"><title>AmandaS.牛女衣櫃</title></header><body><h1>AmandaS.牛女衣櫃</h1><p>一套《美女廚房》，紅了周中大廚之外，亦帶紅了鬼妹仔ModelAmandaS.，入行6年，於不同地方買埋買埋不同類型的牛仔褲，屋企衣櫃就有超過50條牛仔褲，平時最愛穿窄牛的Amanda，今次為大家示範Levi's春夏牛仔系列，一於跳出廚房，帶大家走進這個牛女衣櫃。<br>記者：胡卓琳<br>攝影：伍慶泉<br>Model：AmandaStrang<br>MakeUp：EleenaYu<br>Hair：Jean@i-chiHair<br>Wardrobe：Levi's（25751125）銅鑼灣羅素街26號地下</p><p>LLS黑色TubeTop$299<br> Levi'sBlue黑色背心$699<br> Levi'sSquareCut牛仔迷你裙$599<br> Levi's白色皮帶$399</p><p>LLS灰色短袖Top$369<br> Levi'sCopper牛仔褸$899<br> Levi'sDNALine牛仔迷你裙$599<br> Levi's啡色皮帶$399</p><p>經典牛王</p><p>Levi's絕對係牛仔褲的鼻祖，經歷百年，依然流行。今季，Levi's就推出全新名叫「Copper」的系列，為紀念第一條有「Rivet」撞釘的牛仔褲，沿用百年前金銅色鈕釦及撞釘設計，並換上Levi'sCopper的字樣，Raw味十足。</p><p>MakingOf<br>Amanda：「我真係好適合做Model！」&#13;</p><p>入行6年，天橋行過無數次，但仍然對每個Job都充滿期待，因為Amanda喜歡多變的自己，化妝轉造型，歡迎之至，而且Amanda認為Model係應該可以着到不同類型的衫，Handle到不同Style的妝，咁樣先係一個多元化的Model，所以今次化妝師在Amanda眼上加上藍色閃粉，為了拍攝效果更好，佢亦不介意越加越多，仲大讚顏色好Sharp好靚。</p><p>MakeUpStyling<br>閃爍眼睛</p><p>Eleena：「其實與Amanda合作多次，發覺Amanda的面形比例好靚，而且五官細緻，所以Handle不同造型都絕對不成問題，我自己尤其喜歡Amanda化的SmokyEyes，夠晒Classic，而且感覺有型。」</p><p>星級化妝師　Eleena
</p><p>從事化妝7年，曾為不同的名模化妝，包括Kathy、Eunis、Mikki等等，現為化妝學校「Portfolio」化妝導師。</p><p>HairStyling<br>短髮變化大</p><p>Jean：「唔好以為只有長頭髮先有變化，其實短髮變化都可以好大。好似Amanda的短髮，前面頭頂的短髮放落嚟會比較型，夾上去就會較少女Feel，後面的短髮只要加少少定型Spray，則可令髮型睇起嚟更有層次。」</p><p>星級髮型師　Jean</p><p>入行7年，曾經擔任FashionWeek的髮型設計師，亦經常與名模合作及為廣告設計髮型。</p></body></html>