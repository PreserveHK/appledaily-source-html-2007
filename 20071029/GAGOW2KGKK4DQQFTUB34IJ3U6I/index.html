<html><header><meta charset="utf-8"><title>貝安琪行騷混亂扯火</title></header><body><h1>貝安琪行騷混亂扯火</h1><p>貝安琪、吳嘉龍、莊思敏等前日在將軍澳行商場騷，眾人在台上行騷時，出場次序、路線及企位等全都十分混亂，貝安琪越行越面黑，完騷後更火速離開，她發𤷪𤺧說：「我做呢場騷好唔開心，安排唔好，好亂呀！」問她那一方面混亂，她發脾氣說：「冇嘢喇，我要趕去做亞視評判。」其時剛巧有市民無端端問她是否印度人？貝安琪聽罷面色更黑，冷冷用廣東話說：「唔係，我係香港人。」隨即面燶走人。</p><p>吳嘉龍教做人</p><p>吳嘉龍對此則說：「做藝人呀，就要好似竹咁樣，啲風大，就要向前彎，先唔會斷，呢點係我媽咪話畀我聽嘅。」他提到媽咪就滔滔不絕，回憶童年陪媽咪往街市買菜，獲贈田雞做寵物，又在後巷學煮中國菜云云。<br> 採訪、攝影：JessicaNgan</p></body></html>