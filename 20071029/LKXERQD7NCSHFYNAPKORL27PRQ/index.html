<html><header><meta charset="utf-8"><title>外星怪物變種襲地球<br>異形溝血獸三級肉搏</title></header><body><h1>外星怪物變種襲地球<br>異形溝血獸三級肉搏</h1><p>三年前嘅《異獸戰》（AVP:Alienvs.Predator）雖然拍得一般，但都好受影迷歡迎，今年電影公司再度安排異形同《鐵血戰士》入面嘅血獸走埋一齊，新片《異獸戰2》（Aliensvs.Predator-Requiem）已安排喺12月25號聖誕港、美同步上映，套片嘅片段同幕後製作花絮都可以喺YouTube睇到。<br> 全新製作嘅《異獸戰2》，搵咗ColinStrause同GregStrause兩兄弟合力執導，佢兩個來頭唔小，曾經為無數電影擔任視覺特技，當中包括《神奇４俠》（FantasticFour）入面嘅霹靂火。阿Deep喺網上曝光嘅劇照同YouTube搵到嘅製作片段所見，今次異形同血獸兇猛咗好多，仲會打到落地球，喺美國西部出現。</p><p>造型特技OK</p><p>片中仲首次出現變種外星怪物Predalien，佢係由八成嘅異形加兩成嘅血獸混合而成，佢將會同血獸決一死戰。阿Deep覺得啲造型特技OK，不過故事得唔得，要睇過至知喇。有影迷喺網上留言話：「今次套片去到18歲以上人士至睇得嘅Ｒ級，去得更血腥暴力更盡夠晒好嘢！」<br> 網址： http://www.youtube.com/watch?v=QQ6B4nlNtzg <br> 版主：網盜王尊尼Deep<br> 本欄逢周一至五刊出</p></body></html>