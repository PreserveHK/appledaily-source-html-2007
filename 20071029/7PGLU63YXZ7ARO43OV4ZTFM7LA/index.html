<html><header><meta charset="utf-8"><title>Blog派分子：朴詩妍自拍大頭照</title></header><body><h1>Blog派分子：朴詩妍自拍大頭照</h1><p>曾經演出韓劇《大話妹》嘅朴詩妍喺網站cyworld度開咗個blog，雖然懶咗少少，更新次數比尹恩惠同金喜善等女星少好多，但幾日前佢一口氣上載咗成10張照片，大部份係自拍照，睇嚟佢對自己嘅五官好有信心，可惜佢只係上載相片而冇留言，搞到阿Deep都估唔到佢自拍時嘅心情。</p><p>寫散文顯才華</p><p>雖然係咁，朴詩妍就喺幅女子沉思嘅畫旁寫咗篇散文，內容講到：「為了自己而滿載慾望，為了我的人而滿載愛情。」好似幾有才華喎。另外，早前拍攝《ELLE》雜誌硬照嘅佢，都有影本雜誌上嘅相放上網，但阿Deep唔明點解要咁間接嘅？<br> 網址： http://www.cyworld.com/ithinki79 </p></body></html>