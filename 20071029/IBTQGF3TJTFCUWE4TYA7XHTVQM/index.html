<html><header><meta charset="utf-8"><title>L.A.喪蒲　8GB新卡Non-stop！<br>影飽LinkinPark</title></header><body><h1>L.A.喪蒲　8GB新卡Non-stop！<br>影飽LinkinPark</h1><p>某夜，<br>洛杉磯荷李活人氣最旺的KeyClub，<br>搖滾組合LinkinPark在台上勁彈勁唱，<br>台下的Fans用手機拍下精采片段，邊拍邊叫囂。<br>這夜，用一張8GB記憶卡拍足5小時演出，幸好無被人告盜錄。<br>回家，很盡興！<br><br>記者、攝影：馬靜兒</p><p>加快讀寫速度</p><p>SanDisk今次為推出8GBmicroSD和M2記憶卡造勢，設計咗一個大型Party，請來多隊樂隊開Show，讓150名來自世界各地的記者和當地嘉賓，試用插上8GB記憶卡的NokiaN95手機，以最高解像度640×480拍攝開Show情況。試用之下，原來足足可以拍5小時，比起以往用2GB或4GB記憶卡拍攝，省卻換卡的麻煩，可以一氣呵成，不怕錯過每個精采片段。既然容量有8GB，讀寫速度就不能低，寫的速度是每秒9MB，讀的速度是每秒10MB，較一般SD卡的6MB快很多。<br> 記者是夜喪蒲狂拍開Show短片，完全毋須擔心記憶體注滿的問題。SanDisk負責人說現正繼續研究更高容量的記憶卡，不排除以後有16GB、甚至32GB記憶卡的出現。而現時各大手機供應商推出的高階手機都支援8GB卡，以後去3、4日的旅行，隨時帶一部手機、一張記憶卡就可以起行了。</p><p>L.A.Clubbing唔換卡</p><p>沒有甚麼比去旅行拍短片，要半個鐘換一次記憶卡麻煩。即使卡片相機有拍片功能，一張2GB記憶卡只可拍到約半小時短片；換轉手機拍片，亦可以拍到約1小時，旅行期間一定唔夠用！最好可以用一張記憶卡，插入手機足夠去3日旅行，影相、聽歌、拍埋短片都唔使換卡。<br> SanDisk在洛杉磯舉行的8GBmicroSD及M2記憶卡的發佈會，與其說是一場記招，倒不如說是一場演唱會。大家拿起插上8GBmicro記憶卡的手機，在Hollywood三間名氣最大的Club穿梭，對着人氣組合LinkinPark肆無忌憚瘋狂影，主音Chester唱得興奮忘形，觀眾個個熱血沸騰，氣勢勁過陳奕迅個騷。由傍晚六時開始，一直至凌晨，影完一隊又一隊都唔使換卡；加埋朝早影食物、影風景，入埋歌都夠用有餘。</p><p>8GB記憶卡可以咁玩！
</p><p>拍5小時短片（MP4格式）或儲存2,000多首歌（MP3格式）或拍5,000幅相片（500萬像素）</p><p>今日玩盡8GB！<br>10:00am　★SNAP</p><p>桑莓窩夫，桑莓差點滿瀉成塊窩夫。<br> </p><p>12:00nn　★SNAP</p><p>老土啲做吓指定動作，行吓荷李活星光大道睇大星星。</p><p>1:00pm　★SNAP</p><p>首屆奧斯卡頒獎禮舉行的場地是羅斯福酒店，史匹堡《捉智雙雄》也曾在此取景。</p><p>2:00pm　★SNAP</p><p>羊肉做餡的三文治，但要好大個口先至食到！</p><p>4:00pm　★聽MP3</p><p>邊Shopping邊聽Z-trip的MP3。
</p><p>6:00pm　★拍短片</p><p>Clubbing頭盤係呢隊電子混音組合CrystalMethod。
</p><p>8:00pm　★拍短片</p><p>KeyClub是荷李活最多明星光顧的Club之一，見唔到名人都要嚟趁場。</p><p>嗱，呢個「盜錄」LinkinPark的就係我，不過今晚人人合法。</p><p>10:00pm　★拍短片</p><p>已故爵士天王MilesDavis和歌手AliciaKeys都在呢間RoxyTheater表演過，又係名人效應，日日爆滿。
</p><p>Supernatural是Freestyle的Rap友，不過Rap得太快，聽唔切㖭！
</p><p>你點用8GB？<br>新加坡Lorraine</p><p>用來旅行時影短片，一張卡夠影5個鐘，去日本玩，一日影一個鐘都好夠，可以影足五日四夜。<br> </p><p>洛杉磯Vivian</p><p>好方便呀！可以影好多好多相，都唔怕唔夠用。<br> </p><p>洛杉磯William</p><p>我學緊中文，我會將筆記入落記憶卡，再加埋歌同平日影的相等等，一張卡有齊晒所有東西。</p><p>多倫多Yvonne</p><p>我喜歡用相片寫日記，一日影5張都要影足3年，好誇張呀！<br> </p><p>新加坡Germaine</p><p>入歌、影相、影短片，所有平日要用的都入晒記憶卡，省卻一次過帶多張卡出街。<br> </p><p>新加坡Tommy</p><p>入5、6隻專輯都可以，自製自己的音樂庫。</p></body></html>