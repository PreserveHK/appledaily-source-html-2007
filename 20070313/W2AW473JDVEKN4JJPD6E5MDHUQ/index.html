<html><header><meta charset="utf-8"><title>盡趺3盃　爭做2哥<br>全日心水大戰：阿仙奴聯賽發「維」 - 牽牛</title></header><body><h1>盡趺3盃　爭做2哥<br>全日心水大戰：阿仙奴聯賽發「維」 - 牽牛</h1><p>幾可肯定今季4大皆空的阿仙奴，周三英超聯賽事作客阿士東維拉，可以期望一班小將在沒有壓力下發揮流暢進攻，以近8季聯賽阿仙奴至少有一個回合擊敗維拉的往績支持，1.9倍客W可捧。（球賽編號：星期三4；有線63及64台明日3:45am直播）牽牛</p><p>「兵工廠」阿仙奴今季4大皆空差不多既成事實，連隊長亨利也因傷提早收「咧」，連同尹佩斯、辛德路斯及伊保爾等傷兵，加上有基捷基治、高路托尼及艾廸巴約停賽，殘陣作客維拉公園似乎並不值捧。不過「兵工廠」今季雖然冇盃落袋，但小將們越趨成熟的表現，卻是球隊另類成功；阿仙奴今仗預料以法比加斯、禾確特及佐羅等小將出征，在之前比賽所見，小組入楔十分流暢，更有英聯盃作客擊潰利物浦6:3的代表作，今仗不難在維拉身上搶3分。</p><p>阿仙奴征維拉成績佳</p><p>從往績上，阿仙奴亦是維拉剋星；由98/99球季開始，阿仙奴近8季聯賽，不論主客對碰，總至少1次擊敗維拉；既然阿仙奴在首循環主場賽和維拉1:1，信往績今仗就要追客W。而且阿仙奴近5季作客維拉亦表現不俗，取得3勝2和，增添捧客軍信心。</p><p>主隊試陣為來屆鋪路</p><p>維拉目前處於13位，正式「唔上唔落」，既無嚴重降班危機，要打上前6位取得來季歐洲賽資格，亦十分困難；以近仗出場陣容所見，領隊奧拉利亦甚多改動，一時派遣巴利出任左中場，一時用艾舒利楊格串演左翼，只打卡維單箭頭，似在調整最佳陣容，為來季鋪路。而且維拉今季主場對強隊表現平平，先後不敵保頓及曼聯，只在全場捱打情況下，迫和車路士；今仗維拉縱有主場之利，亦不值被看好。</p><p>識得奇反：維拉主場失波少</p><p>維拉今季主場只失11球，僅次於利物浦、曼聯和車路士3大強隊，屬英超主場失波第4少球隊，近3仗主場聯賽更沒有失波。</p></body></html>