<html><header><meta charset="utf-8"><title>嘟嘟爛頸預埋呂方</title></header><body><h1>嘟嘟爛頸預埋呂方</h1><p>近日有雜誌報道指鄭裕玲（嘟嘟）因換膚大修，導致爛面爛頸，日前她出席服裝店H&amp;M開幕派對時，雖然打上厚厚粉底，但其面部及頸部仍被發現嚴重甩皮，猶如爛面爛頸一樣恐怖。<br> 前日嘟嘟到荃灣出席記者會時，頸部仍有點點紅印，問嘟嘟是否皮膚敏感時，她說：「我一向有搽換膚嘅產品。」提到有報道指她進行大修致面頸甩皮，嘟嘟說：「唔好嘅嘢唔好話我知，我未必一定要回應，啲垃圾嘢唔需要回應。」<br> 此外，呂方昨日接受商台電話訪問，談到嘟嘟的換膚新聞，他說：「佢都有叫我搽呀！我搽過一、兩次，見到好似BB仔啲皮咁，甩甩哋，都唔好搞。」但演唱會前呂方卻被迫換膚，他說：「佢晚晚迫我搽，不過搽完又幾好嘅，啲皮膚好似新嘅一樣。」另一方面，嘟嘟舊愛甘國亮昨日說：「希望影嗰個係我，呢樣嘢（換膚）好正常啫！」<br> 採訪：卓美娟</p></body></html>