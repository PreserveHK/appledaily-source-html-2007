<html><header><meta charset="utf-8"><title>求驗客手記：贏波獎金多申花球員變臉 - 求驗客</title></header><body><h1>求驗客手記：贏波獎金多申花球員變臉 - 求驗客</h1><p>中超勁旅上海申花，前日1:0擊敗衞冕冠軍山東魯能，總算打開今季勝利之門，好可惜港腳吳偉超冇上陣。老細朱駿賽後即刻發獎金200萬人民幣，兼宣布如果攞到中超同亞冠盃，總獎金將有7,700萬人民幣。教練吉梅內斯就踢爆班球員上場輸波冇獎金，食飯嗰陣個個當佢透明，今次有錢落袋面口轉晒，中國球員都幾金錢至上啫！</p></body></html>