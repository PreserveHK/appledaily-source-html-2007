<html><header><meta charset="utf-8"><title>搜括環保車之七：<br>HondaStepwgn　特低地台慳10%油</title></header><body><h1>搜括環保車之七：<br>HondaStepwgn　特低地台慳10%油</h1><p>喺環保署公布嘅環保汽油私家車名單中，Honda係唯一有兩個車款名列之中嘅品牌，除咗我哋早前曾作介紹嘅Jazz外，另一款就係可搭載8人嘅Stepwgn啦！<br>今次能夠成為環保汽油私家車嘅HondaStepwgn，暫時就只有2.0公升型號，雖然馬力相比起2.4公升型號都係差些少，但喺廠方獨有嘅i-VTEC技術輔助下，所能迸發出的馬力卻高達155匹，縱使滿載8名乘客走上大斜路都全無問題；此外，若根據廠方公布嘅13.2km/L耗油量，並以$12.98油價嚟計算的話，平均每公里嘅油費約為$0.98，而且仲要比上一代慳多10%汽油㖭！<br>至於配備方面，特低地台嘅鋪排係Stepwgn最大賣點，事關配合埋左右遙控雙電趟門，可令乘客上落車時更加方便；而超闊落嘅車廂空間更是同級之冠，加上座椅可作多達5種嘅車廂鋪排，更可迎合不同時間的需要。<br><br>記者：鄭達基</p><p>售價：$222,800起<br> 查詢：合群汽車（23802231）<br> 可慳稅款：$20,522</p></body></html>