<html><header><meta charset="utf-8"><title>國際Gossip：法國總統火滾鬧攝記</title></header><body><h1>國際Gossip：法國總統火滾鬧攝記</h1><p>"Thepresidentwasveryagitated,speakingFrenchataloudvolumeveryrapidly."VinceDeWittsaid.<br>「（法國）總統非常火滾，好大聲咁用法文抦我哋。」記者德威特話。</p><p>正喺美國新罕布什爾州度假嘅法國總統薩爾科齊（NicolasSarkozy圖左）日日俾記者跟，終於搞到佢發脾氣。前日佢坐船出海玩，見到對面隻水警巡邏艇坐住兩個美國記者德威特同科爾（JimCole），以為佢哋係警員，於是笑住同佢哋揮手，點知轉個頭就發現科爾竟然舉起相機向住佢猛咁影，薩爾科齊立即「變臉」，嬲到佢火都嚟埋，即刻划船上前，跳上科爾嘅船度，用手指住佢哋，用法文猛咁鬧，直至有個識講英文嘅女人上船調停，科爾答應唔再影相，薩爾科齊先至好𤷪𤺧咁離去。<br> 美聯社</p></body></html>