<html><header><meta charset="utf-8"><title>徐淑敏、陳自瑤cosplay招客</title></header><body><h1>徐淑敏、陳自瑤cosplay招客</h1><p>徐淑敏、陳自瑤和樂壇新人李卓庭昨日現身荷里活廣場，擔任「GunplaExpo」記者會嘉賓，三人除以動畫內的角色打扮出現外，又與現場的大型高達模型合照，甚受歡迎。</p><p>愛儲紙袋</p><p>身穿黑白鴛鴦長靴的徐淑敏昨日束孖辮示人，被問到有否收藏玩具習慣時說：「我乜都儲一餐，不過因為屋企冇男仔，所以玩具就少啲，最多反而係同家姐一齊儲紙袋。」<br> 陳自瑤則表示受哥哥影響而迷上高達模型，她說：「讀書時哥哥好鍾意，所以會同佢一齊儲同一齊砌模型。」當記者提到女孩子多數愛玩Barbie時，她說：「我少啲，不過有自己用布碎整衫畀Barbie，因為買好貴。」<br> 採訪：藍文浩<br> 攝影：陳順禎</p></body></html>