<html><header><meta charset="utf-8"><title>湯恩佳外孫巴閉出院 - 李八方</title></header><body><h1>湯恩佳外孫巴閉出院 - 李八方</h1><p>「染料大王」湯恩佳個外孫仔「細孖」葉展誠，前幾日俾車撞到左邊鎖骨骨折，醫生幫細孖響鎖骨連手臂度鑲咗3口釘，噚日情況好轉可以出院返屋企過年，湯老竟然高興到通知記者去醫院採訪外孫仔出院。<br> 湯家上下打扮得喜氣洋洋操去醫院，好似以前謝四哥同拉姑拖埋霆鋒、婷婷影雜誌賀年執面相咁款。雖然外孫仔出院，但仲未康復，使唔使高興到擺晒甫士博上頭版咁激呀！湯恩佳係孔教學院院長，佢話細孖今次執番身彩全靠聖人庇佑，「一句講晒，孔子顯靈，大步檻過！」又話呢幾日幾百個親友車輪轉慰問佢，感動到想喊。呢對孖仔好識投胎，公公係孔學權威，媽媽大律師湯淇淯都有來頭，係特首候選人梁家傑徒弟，之前入過民建聯，曾參選立法會，可謂政界奇女子。</p></body></html>