<html><header><meta charset="utf-8"><title>學友偕妻女賭城度歲</title></header><body><h1>學友偕妻女賭城度歲</h1><p>年近歲晚，不少藝人都出外度歲或趁機搵銀。張學友昨早約11時半與妻子羅美薇、大女張瑤華、幼女張瑤萱及工作人員等，到拉斯維加斯舉行巡迴演唱兼過年，學友見聚集大批記者，即緊張地張望妻女情況，羅美薇就狂避鏡頭，傭人則醒目地以衣服遮蓋幼女臉龐。問學友可會趁機帶女兒去遊玩，他只說：「使唔使咁多人呀，都冇人影我嘅？」</p><p>鄭嘉穎最頻撲</p><p>鄭嘉穎也往賭城為劉家昌演唱會任表演嘉賓，他昨日原乘坐一時多班機離開，因班機誤點，最後改飛到溫哥華再轉機，嘉穎說：「時間太趕，我一落機就要上台，都幾辛苦，做完騷我會睇埋學友演唱會。」此外，羅傑承與老婆梁芷珊昨日也帶同女兒到日本旅行四日，謝賢則獨自離開，返加拿大過節。<br> 採訪：張俊銘<br> 攝影：仇志德</p></body></html>