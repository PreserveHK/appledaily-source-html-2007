<html><header><meta charset="utf-8"><title>$850超平飛上海度元宵<br></title></header><body><h1>$850超平飛上海度元宵<br></h1><p>朋友好介紹，priceline最近有$850飛上海的超平機票，上海航空的特價推廣，連新年都用得，仲唔使加附加費㖭！可惜打電話去訂，農曆年期間已經全部爆滿，最快要到2月28日初十一至有位；初十一，即是趕得切元宵節前同honey去過個浪漫佳節啦，都好喎！除機票，還有連酒店的package，4星酒店都係$373一晚起，抵到震！<br>機票有指定航班限制，有效期4天，但午機去，黃昏機返，時間唔錯；想彈性啲，有效期多幾日，都係畀多幾百，優惠期至3月24日，要訂位就要快！<br><br>查詢：31920975<br>記者：廖秀娟</p><p>印度皇宮酒店6折再9折<br></p><p>去印度，一定要體驗一下貧與富、天與地的分歧，才算不枉一行。體驗窮苦，並不困難，要住皇宮，就要等時機，等到皇宮酒店減價優惠，我等平民百姓才有機會體驗嘛！<br> 印度最知名的酒店集團Taj，有新的抵住套餐，在它旗下全印度最富貴的5家酒店，包括世界聞名的烏代浦爾（Udaipur）皇宮酒店TajLakePalace，任選8晚，價錢只是2,500美元（約HK$19,750），平均312.5美元一晚（約HK$2,469）；平日TajLakePalace淡季都要510美元一晚，套餐平近4成，如今做earlybird，在3月15日前訂房還有額外10%優惠，抵上加抵！套餐還有其他住宿日數較短的選擇，要平價體驗上等人生活，是良機了！<br> <br> 查詢：www.tajhotels.com<br> </p></body></html>