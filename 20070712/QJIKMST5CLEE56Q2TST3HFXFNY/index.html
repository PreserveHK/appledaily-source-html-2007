<html><header><meta charset="utf-8"><title>中環在線：最差CEO段永基話知你 - 李華華</title></header><body><h1>中環在線：最差CEO段永基話知你 - 李華華</h1><p>上市公司業績記者會去得多，但只畀記者問一個問題嘅，華華就未去過，噚日有幸見識，而示範嘅就係四通控股！話說記招吹雞時間係下晝4點40分，份業績響港交所度clear唔到，成班記者等咗差唔多一粒鐘。<br> 到記者會開始嘞，一個行家問咗一個問題後，公關話由於時間關係，呢個亦係最後一個問題！咁點解只可以問一個問題？！佢話因為仲有下場（輪到分析員解畫）；點解唔順延分析員嗰部份？唔得，因為要準時7點交場畀酒店……根據華華響港麗酒店部𨋢度做嘅非正式調查，呢個遭遇令記者體會到，「記者啲時間唔係時間；分析員嘅時間先至係時間」！</p><p>講感受：相人難</p><p>講番個記招，大家又點容許只可以問一個問題！至少問埋四通主席段永基，俾《福布斯》選為中國上市企業最差CEO兼收取最多薪金嘅CEO之一，有咩感受啦？段生話：「中國五千年只出了一個伯樂，伯樂是相馬的，相馬已經難，相人就更難……」即係點？即係唔使理《福布斯》講乜囉！</p></body></html>