<html><header><meta charset="utf-8"><title>潮流：PumaApres×江若琳<br>70年代天王上身鬆一鬆</title></header><body><h1>潮流：PumaApres×江若琳<br>70年代天王上身鬆一鬆</h1><p>潮流興懷舊，特別係70年代，塔倫天奴連爛鬼B級片都可以玩一餐。潮流服飾一樣乜都出Vintage、復刻版，講到最支持呢股懷舊風嘅品牌，非Puma莫屬。啱啱推出完「French77」之後，又嚟一個「Apres」，今次仲搵咗球王比利、網球王子GuillermoVilas、傳奇NBA球星Walt"Clyde"Frazier及賽車之神RichardPetty四大70年代最當紅嘅體壇人物做主題，推出唔強調做運動，而大玩AfterWork的Lifestyle新系列。雖然係老爺Style，但就連未夠20歲嘅江若琳都大讚佢靚，懷舊風果然老嫩通殺！<br><br>記者：葉雪芯<br>攝影：梁細權、周旭文<br>Makeup：小白@PicturesqueGate<br>Hair：JamesLee@HAIR<br>鳴謝：發寶膠</p><p>70'sLifestyle江若琳嗌冧</p><p>Apres意即AfterWork，放咗工，自然要Relax一下，因此運動元素無咁強，反而重視有型又Relax的Lifestyle。Apres系列亦是向體壇英雄Pele、GuillermoVilas、Walt"Clyde"Frazier及RichardPetty致敬，依據佢哋比賽以外的輕鬆生活態度而設計、咁又係，佢四位老哥早就搵夠，今時今日收晒工，真輕鬆。<br> 驟眼睇覺得娘？唔好意思，古老當時興，今次系列新作款式通通Sell懷舊，復刻中又帶點新意。唔睇真啲，真係以為呢批新作係某某潮流品牌作品，因為今次Apres系列無功能或科技上嘅新突破，亦唔係玩Sporty，淨賣樣賣款式，走Fashionable路線，志在話你知Puma唔止運動品牌咁簡單。或者懷舊風吹得太勁，你話佢「古老」咩？但一樣冧到成長於九十年代、今年19歲嘅江若琳：「呢批衫好靚呀！以往Puma畀我嘅感覺係好正經，但今次出呢啲款好得！雖然係玩懷舊，但四個體壇人物中我又淨係聽過比利個名，唔識其他人，但呢個系列俾我感覺好有新意、有時代感，好青春喎！」呢位小妹妹仲好搞鬼可愛咁問小記，可唔可以幫佢買番幾件㖭，好嘢梗係有人識欣賞嘅！</p><p>天王係邊四個？</p><p>Puma草帽FedoraTee$229。<br> Gol1281球鞋，鞋款參照60年代的經典足球鞋款King，鞋底用上彈性及特別鞋釘設計。$549&#13;</p><p>波鞋再生靠比利簽名</p><p>Puma作品，當然係用佢哋最耍家嘅招牌貨──波鞋作主打。今次「Apres」推出了共四個系列的球鞋，分別係設計靈感源自比利嘅「Gol1281」、PumaClassic鞋款「ArgentinaL」、由Clyde（即從前的Suede）籃球鞋款演變的「Basket」及款式由足球鞋演變出來的「RiberaIII」。要數當中最有號召力的，就係以比利命名的Pele76L系列，鞋身印上金色比利簽名，Vintage中又有點Glamour。</p><p>男女裝<br>懷舊加復刻</p><p>話明玩懷舊，Apres的服裝和配件方面亦加入了不少經典的設計風格，包括重新推出復刻版本、古典字款、七八十年代潮流Icon如大草帽、爆炸髮型公仔圖案等，當然唔少得以上四大體壇英雄的頭像圖案啦。</p><p>查詢：Puma（31050991）<br> 九龍塘又一城L1-09舖</p></body></html>