<html><header><meta charset="utf-8"><title>《變形金剛》解構（之四）<br>鐵皮Ironhide　博派武器專家係Topkick</title></header><body><h1>《變形金剛》解構（之四）<br>鐵皮Ironhide　博派武器專家係Topkick</h1><p>咪睇今日呢位鐵皮外形笨重又大嚿，查實佢喺《變形金剛》相當舉足輕重，因為佢係博派武器專家兼柯柏文老友，擁有嘅武器軟硬都有，硬嘅係指鐵皮外殼以合金鋼材打造再注入輻射碳纖維，刀槍不入，兩臂仲有迫擊炮；軟嘅係指佢可以射出超低溫氮氣同埋超高溫液態鉛。鐵皮性格最引起我注意，因為佢成日質疑點解要保護原始又暴力嘅人類，可看到製作人對人類嘅另類控訴。<br><br>記者：梁美甜<br>鳴謝：洲立影片</p><p>Van仔變惡相Topkick</p><p>原著卡通入面鐵皮只不過係一部Van仔，早期嘅就係一部NissanSunnyVanette，之後已變咗做SilverFordPick-upTruck，由於通用係電影嘅Sponsor，所以導演就揀咗部型號近似原型車身，又配合到鐵皮嘅TopkickC6500作為電影中嘅真身。講真呢位武器專家轉變真係好大，由一部紅噹噹嘅小貨Van，成為今日外形、馬力及扭力都鬼咁強悍嘅Topkick，行出嚟都型好多啦！</p><p>角色Profile</p><p>鐵皮（Ironhide）<br> 原著真身：NissanVan<br> 電影真身：GMCTopkickC6500<br> 裝備：Vortec8.1升V8引擎、最大馬力325hp及最大扭力62kgm<br> <br> 相關網址： http://en.wikipedia.org/wiki/Ironhide </p></body></html>