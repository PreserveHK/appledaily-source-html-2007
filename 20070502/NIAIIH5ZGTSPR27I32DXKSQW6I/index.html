<html><header><meta charset="utf-8"><title>廉宜販：GUCCI二戰經典<br>BambooBag半價</title></header><body><h1>廉宜販：GUCCI二戰經典<br>BambooBag半價</h1><p>邊個有錢唔想買名牌、着貴衫吖？不過幾千蚊一對鞋、成萬蚊一個袋，確實令打工仔卻步，如果減價就唔同講法喇！兩日後twist開始減價，最抵必數半價GUCCIBamboo袋，其餘今季嘅衫、鞋大部份七折，絕對配得上一個「抵」字。呢個禮拜唔得閒去掃貨都唔怕執輸，因為整個5月會不斷添置新款做減價，儲定彈藥有排你shop呀！<br>記者：黃若茵<br>攝影：楊錦文<br>模特兒：Cherry@PureModels</p><p>galliano碎花吊帶背心<br> 原價$2,700<br> 七折$1,890<br> <br> GUCCI紅色碎花BambooBag<br> 原價$10,280<br> 半價$5,140</p><p>二次大戰用竹手挽</p><p>BambooBag向來是GUCCI經典款式，原來背後有段古。話說二戰期間物資短缺，GUCCI腦筋一轉，便想到用竹做手挽這個點子，從此bamboo成為GUCCI常用的元素。今季新袋當然不例外，以碎花、暗花monogram及竹蓆等跟bamboo手挽配襯，而且全做半價，係咪得得哋呢？</p><p>背心吊帶過夏季</p><p>除手袋外，各大品牌如Chlo囗、DOLCE&amp;GABBANA、PRADA等衫褲都全做七折，名牌tee一千蚊以內都有交易。店中衫褲款唔算多，但勝在casual斯文款式樣樣齊，必定可以揀到心頭好。</p><p>DSQUARED2藍色直間恤衫<br> 原價$3,050<br> 七折$2,135<br> <br> MARCBYMARCJACOBS灰色三個骨褲<br> 原價$1,800<br> 七折$1,260<br> <br> DOLCE&amp;GABBANA高踭涼鞋<br> 原價$2,900<br> 七折$2,030&#13;</p><p>名牌鞋耐着舒適</p><p>若要花錢買名牌，唔少人會先買鞋再買衫，因為一對着得舒服的鞋比一件靚衫更實際，當你着住對PRADA行街，一定會感到比着住一對喺旺角用$50買的高踭鞋舒服一萬倍。各位女生，唔想再着到腳踭損腳趾痛，買對貴少少的名牌鞋絕對耐用又舒適。</p><p>DIOR白色吊帶背心<br> 原價$4,100<br> 七折$2,870<br> <br> miumiu金色閃石圓頭鞋<br> 原價$4,100<br> 七折$2,870&#13;</p><p>開倉資料：twist（25779323）<br> 地址：中環威靈頓街2至8號M88威靈頓廣場G-1舖<br> 開倉日期：5月5日至31日</p></body></html>