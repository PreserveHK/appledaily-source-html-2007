<html><header><meta charset="utf-8"><title>國際網絡：網上投資好幫手</title></header><body><h1>國際網絡：網上投資好幫手</h1><p>散戶投資千祈唔好渾渾噩噩，出手前最緊要做足功課，唔係話咁就實有錢賺，但至少贏面高好多，尤其係現今世界資訊咁發達，隨時隨地都可以搵到好幫手做你嘅明燈啦。不過總有人覺得資訊多得滯，唔知點揀好。<br> 喺投資討論網站《SuperInvestor》，Kloewer就列出3個對投資最有幫助嘅資訊來源，分別係：<br> （1）《華爾街日報》<br> （2）GoogleFinance<br> （3）《福布斯》<br> Pb3190都不甘後人，佢話最有用都係MSNMoney，其次係Yahoo!Finance同Morningstar，仲大讚MSNMoney嘅股票同基金資料都夠晒齊全，版面設計又易用，好啱佢使，雖然𠵱家個網係免費任睇，但係佢話就算畀錢都抵喎。</p><p>即時資料　畀錢都抵</p><p>其他網友都有唔少嘅心水選擇，值得參考嘅包括seekingalpha.com、fool.com、ValueLineInvestmentSurvey、bloomberg.com、bankstocks.com。<br> Kloewer回應話：「𠵱家大部份散戶都係用網上財經資訊㗎啦，雖然我都鍾意揸住份報紙，但係始終都需要即時資料嘅。」佢仲讚Bloomberg嘅新聞廣播服務唔錯，上網聽都好流暢喎。</p></body></html>