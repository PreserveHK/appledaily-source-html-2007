<html><header><meta charset="utf-8"><title>國際Gossip：哈里鐵定赴伊</title></header><body><h1>國際Gossip：哈里鐵定赴伊</h1><p>英國哈里王子（PrinceHarry）連遺囑都立埋，女友戴維（ChelsyDavy）喊住同佢講晒拜拜，都仲有傳媒話軍方怕咗佢畀人生割耳仔，放棄派佢駐伊。英軍參謀長丹納特（RichardDannatt）前日（周一）終於抵唔住頸，出嚟澄清哈里月內一定會去伊拉克報到。皇室都話唔會左右軍方決定，睇嚟哈里今次真係飛梗冇甩轆喇。<br> 德新社</p></body></html>