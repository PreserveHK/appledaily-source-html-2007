<html><header><meta charset="utf-8"><title>獨特自煮：長高靠優質蛋白<br>多食新鮮肉類</title></header><body><h1>獨特自煮：長高靠優質蛋白<br>多食新鮮肉類</h1><p>現今社會物質豐富，小朋友理應快高長大。但有時我們會發覺有啲小朋友瘦蜢蜢、細細粒，真係驚佢哋冇得高。其實據營養師講，小朋友發育時期一定要攝取足夠熱量，好似優質蛋白如新鮮肉類、海產、雞蛋及黃豆食品等，對小朋友發育都好有幫助㗎！<br>記者：林佩婷<br>攝影：何家亮</p><p>山楂汁蝦球</p><p>需時：35分鐘<br> 價錢：30/2人<br> <br> 材料：蝦6隻（去殼開背去腸）、山楂餅2筒、冰糖水1両、山楂粒/青椒/紅椒/鹽/生粉各少許、西蘭花7棵（烚熟伴碟）、油適量&#13;</p><p>做法：蝦沖水至半透明瀝亁，以鹽/生粉醃20分鐘。抹去多餘生粉，滾油大火炸約6分鐘。山楂加冰糖水隔水蒸熱，攪成汁煮滾，落蝦煮至汁稠（蓋過蝦球表面），最後青、紅椒粒略炒上碟，西蘭花排好伴碟，再撒上少許山楂碎便成。</p><p>酥絲墨雞丸</p><p>需時：40分鐘<br> 價錢：$25/2人<br> <br> 材料：墨魚膠12両、雞粒2両、芫荽粒5錢、黑椒/酥皮絲/鹽/糖各少許、油適量<br> <br> 做法：墨魚膠切粒攪爛，加鹽打至起膠，放入雞粒混合，最後倒入黑椒/芫荽粒/糖，外皮沾上酥皮絲。將油燒熱至起泡，炸約4分鐘便成。&#13;</p><p>美極蒜片和牛粒</p><p>需時：45分鐘<br> 價錢：$200/4人<br> <br> 材料：和牛粒5両（雪硬）、短葱1両、蒜片1両、紅椒/蒜茸/鹽/糖/美極/生粉/油/老抽各少許、水1湯匙&#13;</p><p>做法：和牛粒沾上生粉，用油煎至半熟備用，蒜片炸香撈起備用。蒜茸起鑊，爆香短葱/紅椒，倒入和牛粒炒香，再落已混合的鹽/糖/生粉/水，之後再落蒜茸，將美極從鑊邊倒入後再倒老抽，最後落蒜片攪勻即成。<br> <br> 貼士：記得雪硬和牛，這樣才能做到外熟內軟的效果。&#13;</p><p>御用片兒豆腐</p><p>需時：30分鐘<br> 價錢：$15/4人<br> <br> 材料：百福蒸豆腐1盒（切片）、榨菜粒5錢（汆水瀝亁）、冬菇粒/叉燒粒/豆亁粒各1両、紅椒粒/青椒粒各5錢、鹽/生抽/生粉/油各少許<br> <br> 芡汁：日本豉汁2湯匙、清雞湯4湯匙<br> <br> 做法：豆腐蒸7分鐘上碟，加油爆香榨菜粒/冬菇粒/叉燒粒/豆亁粒，炒香後放青、紅椒粒，加鹽/生抽/生粉上碟，最後淋上芡汁。<br> <br> 貼士：若覺芡汁味較淡，可加少許糖調味。</p><p>金海游龍</p><p>需時：20分鐘<br> 價錢：$40/4人<br> <br> 材料：斑肉6件（1件約1両）、蛋白4両、魚湯1碗、南瓜絲/木耳絲各1両、蘆笋6片、杞子/雞湯各少許、鹽1茶匙、糖2/3茶匙<br> <br> 醃料：鹽/糖/生粉各少許<br> <br> 做法：斑肉先用醃料醃10分鐘備用。魚湯落鹽/糖/蛋白撈勻，蓋上保鮮紙隔水猛火蒸9分鐘，除去保鮮紙後上碟。斑肉隔水蒸1分鐘上碟，之後放上蘆笋/杞子/南瓜絲/木耳絲，最後淋上煮滾之雞湯便成。</p><p>戒醃製食品多睡眠</p><p>小朋友除了要均衡飲食外，還要注意食少一點快餐食品。好像香腸、火腿等加工製品，含有大量鹽份，食得多可能反影響蛋白質的吸收，有礙長高。<br> 除此之外，充足睡眠亦非常重要。因為小朋友主要在夜晚分泌生長激素，若睡眠不足，生長激素分泌過少，就難以長高。若因情緒問題也容易令人食慾不振，平常多做運動，情緒穩定，對長高也有很大作用。</p><p>示範：帝京酒店帝京軒行政總廚陶國檢（26226161）</p></body></html>