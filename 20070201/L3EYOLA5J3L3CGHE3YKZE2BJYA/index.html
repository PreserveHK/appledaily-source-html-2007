<html><header><meta charset="utf-8"><title>NikeAirForce1：潮人勁Buy易襯衫</title></header><body><h1>NikeAirForce1：潮人勁Buy易襯衫</h1><p>今期AirForce1最熱，而且新款「TheOriginalSix」波鞋最快2月初上架。既然好多潮人都愛AirForce1，咁今次就搵嚟星級形象指導Celia，用唔同款式的AirForce1跟Mastermind、NeilBarrett等服裝品牌大玩mix&amp;match，實行將AirForce1跨越StreetFashion與HighFashion之間，務求任何場合都有佢蹤影。<br>記者︰陸俊雄<br>協力：黃若茵、葉雪芯<br>攝影︰楊錦文、黃子偉、陸俊雄<br>Model︰Tom、Gen<br>部份相片由Nike提供</p><p>(左)Celia想女裝帶有hiphop味，彩藍外套配誇張連帽頸巾，令人覺得好獨特，streetfashion得嚟有個人品味。<br> <br> 連帽雙面領巾$299（b）<br> 藍色adidasjacket$1,530（b）<br> Rojas灰色金字圖案tee$1,250（b）<br> SugarLips墨綠色三骨褲$1,530（b）<br> AirForce1PRM'07(Cooper)$899（2月26日發售）（g）<br> <br> (右)男生就要從顏色入手，唔再只是白波鞋襯牛仔褲，所以Celia揀咗短褲恤衫作layering。<br> <br> 黑色Cap$1,900（e）<br> 銀黑骷髏頸鏈$590（b）<br> Number（N）ine紅藍格仔外套$3,980（d）<br> Mastermindprinttee$6,900（e）<br> Number（N）ine頸巾（黑腰帶）$1,200（d）<br> Mastermind短褲$6,800（e）<br> 06年情人節男裝版AirForce1約$1,200</p><p>TheOriginalSix</p><p>天價Lux固然厲害，不過當中快將推出的「TheOriginalSix」亦係強勢之作。到底25年前邊6位元老係第一代AirForce1的代言人？年輕的未必知道，不過他們每個都係當年NBA的英雄猛將。特別係MosesMalone，當年效力費城76人，是隊中超級王牌。</p><p>TheNewSix</p><p>除了「TheOriginalSix」，Nike還找了6位當今球壇巨星，成為新代言人，傳聞「TheNewSix」會在3月開始發售，售價未定。不過心急的fans們一定想先睹為快。</p><p>Celia×AirForce1</p><p>Celia愛sportfashion，不過以AirForce1來做主角，襯出多套不同裝束，這個新嘗試也是第一次。她覺得07年的趨勢，不論男女都可以多用彩藍、桃紅等誇張顏色着上身，亦可以穿帶金屬味、太空感覺重一點的服飾。</p><p>紅人齊撐<br>MichaelLau</p><p>已經擁有最新一對萬六蚊蛇皮AirForce1，仲打算着出街：「我覺得佢好有價值，我只會擺好嘅嘢上身。」</p><p>Wyman</p><p>只愛白色AirForce1，可以有點detail位，相當講究。他最愛嘅一對係白面螢光粉紅底嘅。</p><p>林海峰</p><p>他說過自己是白的，亦最愛着白色AirForce1。早前在中環AirForce125周年展覽場地中，他那對林狗閃石鞋，一樣係白色。</p><p>Edison</p><p>收藏了激多Nike波鞋，別注版、限量版和藤原浩crossover嘅AirForce1大把。新款嘅6人頭像亦係他搶先在上海發售。</p><p>李燦琛</p><p>家中收藏咗7對AirForce1，且最愛淨色：「襯衫嘅話一定要襯鬆身褲，太窄身對鞋就會變到好似龍船咁好怪㗎！」</p><p>林曉峰</p><p>愛上AirForce1十幾年，愛佢鞋款啱自己身形同style：「屋企有成十幾對，最鍾意係油皮面、凸皮和Bape出品嗰對。」</p><p>設計師RaneeK</p><p>「AirForce1感覺好男仔，如果放着上腳會覺唔夠修長，似米奇着鞋一樣。所以特別為女仔設計嘅高筒就最啱。」</p><p>設計師陳刀</p><p>我有對特別嘅白色AirForce1係去日本時買嘅。其實除咗襯牛仔褲外，我覺得襯Dickies褲亦一樣好睇。」</p><p>天佑</p><p>「中學時候已經着佢打波，不過後期覺得款式越出越多，價錢也不斷提升，反而自此少着咗。𠵱家最貴嘅萬六嗰對，買返嚟肯定唔捨得着出街。」</p><p>超級狂迷<br>停不了的愛　Jimmy收藏數目：70對</p><p>Jimmy係超級AirForce迷，大家在百德新街J-01內見到的波鞋牆，上面32對AirForce1中，有21對是他借出來展覽的。一心諗住訪問他時，給我看的，只是J-01內沒有show出來的右腳，點知又有另外26對出現，這已經未計算有些着舊了，放在地上。<br> 他用走火入魔來形容自己，由16歲時用$399買第一對AirForce1開始，至今還沒有打算收手。而作為一位收藏家，他喜歡色彩繽紛的，多點圖案的，反而不愛全白。好像上年狗年生肖有毛毛現賣3千蚊的特別版、03年的白底黑波點HTM，和最喜歡的06年復活節漆皮版，全都是有色有圖案，而且他已經滿心期待07豬年生肖的特別版。</p><p>罕有女裝鞋都殺<br>Dantley收藏數目：30對</p><p>旺角HeadCoach波鞋店老闆Dantley，本身亦係收藏家，在12年前開始收藏波鞋，至今已擁有30對AirForce1。唔好諗住佢只會做生意，自己亦有心頭好非賣品。好像他手上的是今年當炒的白點藤原浩，市價去到$2,480，高價都不賣。還有對黑色漆皮、粉紅剔的女裝鞋，他特意買11號鞋，說是給自己着。聽落奇怪，但原來這類款式大多只有美國才會有，因男裝少出這類顏色，所以女裝大size很搶手，大把男生入貨。</p></body></html>