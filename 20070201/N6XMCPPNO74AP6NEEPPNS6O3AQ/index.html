<html><header><meta charset="utf-8"><title>黃宗澤舊愛<br>瑜伽真功夫保假大胸</title></header><body><h1>黃宗澤舊愛<br>瑜伽真功夫保假大胸</h1><p>為換取漂亮的軀殼，黃宗澤舊愛、現年26歲的甄穎珊甘願滴着血和淚，忍受連番刀鋸痛楚，值不值得實屬見仁見智。上月她拆彈重建，33C假大胸順利面世，前日更挺着驕人雙峯練瑜伽晒料。稍後甄穎珊將步吳文忻後塵，勇闖韓國接受割雙眼皮、隆鼻和換牙三項整容手術，莫非整容已令她迷上癮？</p><p>黃宗澤舊愛甄穎珊早前入院，將五年前隆胸時植入的致癌物質PAAG抽出，再植入兩個鹽水袋。經過16日重建後，胸部已成功升cup，由32B驟變33C。</p><p>再執五官</p><p>雖然擺明車馬假大胸，但甄穎珊個人認為可重拾自信，故會再下一城，稍後到韓國進行割雙眼皮、隆鼻和換牙三項整容手術。<br> 前日下午，甄穎珊現身中環YogaPlus練習瑜伽，身穿小背心的她凸顯人造雙峯，在外籍老師指導下玩健身波、做gym和練瑜伽，更做出高難度動作，其間還遇上同場玩瑜伽的同門師姐石詠莉，兩位身材出眾的靚女又拗腰又挺胸，頗為養眼。</p><p>前額植髮</p><p>據知甄穎珊天生髮線較高，日前她曾秘密接受植髮手術，在前額植髮。甄穎珊的經理人昨日在電話中說：「佢復元得好快，𠵱家心情好好，佢髮線天生比較稀疏，係我哋建議佢植髮。其實佢以前喺個鼻度打咗少少PAAG，一定要抽番出嚟，醫生話抽出嚟之後要整靚番個鼻，同埋建議佢做其他手術，所以佢遲啲會去韓國做整形手術。」<br> 採訪、攝影：娛樂突發組</p></body></html>