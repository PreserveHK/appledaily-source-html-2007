<html><header><meta charset="utf-8"><title>吳鎮宇舞獅踢油魚沖喜香港情</title></header><body><h1>吳鎮宇舞獅踢油魚沖喜香港情</h1><p>電影橋段往往來自日常生活，但由於不少影片要打入內地巿場，能反映香港民生的電影可謂買少見少。不過吳鎮宇自導自演的電影《醒獅》，卻藉着諷刺時弊反映巿民心聲，連超市油魚事件也「擺上枱」，不知他會否身先士卒，試食油魚體驗屙油之苦呢？</p><p>吳鎮宇、黃秋生和毛舜筠最近有新搞作，三人合作拍攝以舞獅為題材的電影《醒獅》，內容講述舞獅這種民間技藝如何融入社會，瞬間成為新興行業，並藉着喜劇橋段來反映香港社會民生，連近期滾熱辣的超巿油魚事件也搬上銀幕，相信種種貼身話題會令港人產生共鳴。<br> 今次吳鎮宇自導自演，除執導演筒外，又在片中飾演一名打工仔，日前通宵在灣仔金紫荊廣場拍攝。大隊舞獅人馬，加上香港特色──維港夜景，場面墟冚又富親切感。</p><p>做導演收脾氣</p><p>談到今次自導自演，吳鎮宇說：「做導演要原諒一切，唔可以太情緒化，脾氣反而收咗，相對演員嚟講，我覺得冇咁大壓力，因為演員要表達情緒。」<br> 鎮宇一向支持本地製作，他覺得因為某些規限，銀幕上已很久沒這類港產喜劇出現，他高呼：「秋生都回歸做番以前嘅角色，唔再係大明星嗰種，所以我對套戲都好期待，好似以前巴黎鐵塔反轉再反轉呢啲場面同對白都好值得懷念。」</p><p>林苑驚到想喊</p><p>毛舜筠和林苑則扮演兩母女，二人曾在電影《大丈夫2》中合作。林苑談到首次跟鎮宇和秋生合作時說：「我廣東話唔好，驚拖慢拍攝進度，面對佢哋緊張到想喊出嚟，後來經過佢哋提點，叫我放鬆啲，開咗個幾星期工已經好好多。」<br> 採訪：卓寶花　攝影：陳俊強</p></body></html>