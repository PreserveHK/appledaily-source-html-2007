<html><header><meta charset="utf-8"><title>NikeAirForce1：紅足25年</title></header><body><h1>NikeAirForce1：紅足25年</h1><p>回到1982年，你當時做緊乜？讀書、返工、學人追潮流，還是仲未出世？那時AirForce1剛出世，一個字頭的誕生，馬上風靡全美國。今年１月初，中環7號碼頭有個AirForce1的25歲壽宴，畀面派對，各路潮人赴會。只係短短25年，但由出世至今，不停對潮流衝擊，令一眾潮流達人佩服！所以話，佢根本唔只係一對籃球鞋咁簡單。</p><p>HighFashion</p><p>男裝波鞋襯西裝比較易，但要着得更smart，可襯件casual點的「踢死兔」，再戴條特色頸鏈，令人看上去不會太呆板和嚴肅。<br> 黑色馬尾毛頸鏈$2,250（b）<br> NeilBarrett黑色踢死兔$9,400（e）<br> NeilBarrett白恤衫$4,100（e）<br> NeilBarrett黑西褲$4,900（e）<br> AirForce1HI'07LE$749（a）</p><p>Celia選擇Y-3裙，勝在出來夠volume，加上金色薄身外套，hit中今年潮流。再配以小手袋和珠鏈，讓人隆重得來亦帶點活潑。<br> DaDa木珠頸飾$1,150（b）<br> HaniiY香檳金色皮褸$7,500（c）<br> Lanvin真絲背心$8,500（c）<br> Y3白色半截裙$2,790（e）<br> AirForce1PRM'07(Thompson)$899(2月26日發售)（g）</p><p>氣墊鞋震撼球壇</p><p>AirForce1唔係無故出現，佢有生父叫BruceKilgore，係佢令AirForce1由球場內潮到場外。BruceKilgore起初到Nike當設計師時，Nike還未改名，前身叫BRS，而BruceKilgore一開始係幫手設計跑鞋的。由於當時Nike的成名大作Tailwind跑鞋已經發展出氣墊鞋底技術，可以說是引發出AirForce1的出現，令Nike將「Air」移植到籃球鞋上。在1982年，第一對AirForce1，　一對有氣墊的籃球鞋正式面世，震撼當時的NBA，亦令品牌攀上更高峰，風靡全美國。</p><p>被音樂化、街頭化</p><p>今日仍然大把NBA球員着佢嚟比賽。但現在好多人唔打波都鍾意收藏佢，特別係同藤原浩、Stash等crossover的特別版。好似早前在紐約舉行的AirForce125周年慶祝活動中，NikeSportCulture副總裁SandyBodecker坦言︰「AirForce1被音樂化、街頭化，好多人忘記咗AirForce1原意係設計畀籃球員作最好的保護。」外國咁遠唔講，香港已經有Wyman、林海峰、陳冠希等愛着或收藏AirForce1，證明呢對籃球鞋觸發出來嘅潮流文化，的確係由場內滲透到場外。</p><p>第一代1982</p><p>真正1982年版本，eBay炒價去到約$1,982美金（約港幣$15,400）。</p><p>解構AirForce1</p><p>看1982年第一代AirForce1外形，與07年的復刻版比較，差異真少。要你慢慢睇真，是否有點估錯處的感覺？其實AirForce1鞋身設計和過往分別不大，最多係鞋面個剔在顏色上唔同，加上跟名人玩吓crossover，咁身價就大大不同。</p><p>第一代球星代言人</p><p>用代言人呢招，講到最成功，非82年已識玩呢招的Nike莫屬。當時Nike為AirForce1搵來6位代言人，包括效力湖人隊的MichaelCooper和JamaalWilkes、費城76人的MosesMalone和BobbyJones、波特蘭拓荒者的CalvinNatt和MychalThompson，分別代表強壯、耐久、卓越、大膽、一貫和純粹，那張身穿太空裝、腳踏AirForce1的宣傳海報，可謂夠晒經典。</p><p>小鄒收藏數目：過100對<br>掃盡25周年版</p><p>來自上海的AirForce1收藏家小鄒，家中收藏品過百對。他與香港人不同的，是覺得即使沒有甚麼別注版的波鞋，每對背後都有一個故事，所以根本不會理會價錢或設計師是誰而去買。最近他買入手上這對新出全白無縫的Supreme，對手工技術讚不絕口。最新目標是要買齊25周年的所有鞋款。</p><p>Dixon收藏數目：10對<br>自製貼石鞋</p><p>香港有唔少人喜歡在鞋面貼閃石，好像這位哥仔Dixon，就是其中一位，家有10對AirForce1。他說這對是普通舊版全白AirForce1，加上閃石後，連手工費約花$1,000，價錢不算貴。另外，全白classic亦係心頭好，而且還會用佢來襯美國街牌，來個hiphop打扮。</p><p>查詢</p><p>a)J-01（28080501）<br> b)DaDa1（28901708）<br> c)LaneCrawford（21182888）<br> d)fink（27714441）<br> e)Joyce（28101120）<br> f)D-Mop（22034130）<br> g)Sporthouse（26663333）<br> h)NikeGateway（28955912）<br> i）HeadCoach（27710163）</p></body></html>