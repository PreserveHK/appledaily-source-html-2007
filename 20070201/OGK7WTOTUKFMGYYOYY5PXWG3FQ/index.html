<html><header><meta charset="utf-8"><title>Take5搬竇尋寶<br>釣三折YenJeans牛褸</title></header><body><h1>Take5搬竇尋寶<br>釣三折YenJeans牛褸</h1><p>臨近新年，好多舖頭都清貨大減價，專賣㗎仔品牌如Evisu、100OneHundred、DryBones等嘅潮店Take5都唔例外，因為新年後要搬竇，所以由今日開始一連兩個星期舉行「閉店清貨開倉大平賣」，全店貨品減到四折，寶物沉歸底，睇吓你釣到乜平貨！<br><br>記者：葉雪芯　攝影：伍慶泉<br>Model：Lo、Gogo&#13;</p><p>必掃日本牛王
</p><p>代理咗唔少日本潮牌嘅Take5，因為全部是日本直接授權，所以無論款式同尺碼都係最齊全。嚟緊佢哋會搬舖「閉店」，所以大搞清貨開倉，其中以碧咸做代言人嘅日本牛王YenJeans最抵，減到低至三折。人哋清貨，就係我入貨嘅好時機！</p><p>YenJeans薄牛仔外套，背後以牛仔布封住Levi's字樣，好夠寸。<br> 原價$1,980<br> 五一折$1,000</p><p>日本仔鍾意玩繡字，呢件深藍牛仔褸就用黃線繡中國字，好搶眼。<br> 原價$2,200　四一折$900</p><p>橙袖牛角tee，印有傳統日本圖案，胸口有個大「Y」字。<br> 原價$700　半價$350&#13;</p><p>YenJeansindigo長袖tee，特別之處係玩駁袖。<br> 原價$980　五一折$500</p><p>灰色zip-upjacket，款式簡約易襯衫。<br> 原價$1,180　四二折$500</p><p>深藍牛仔褲，後褲袋有YenJeans經典logo，有黃色、粉紅色選擇。<br> 原價$2,680<br> 四九折$1,300</p><p>女生Tee裙<br>四折以下</p><p>雖然以男裝為主，但店舖一樣有小量女裝做大減價，女生們都可以加入掃貨行列。</p><p>Sassy黑tee，胸前有膠質閃亮cutie圖案。<br> 原價$250三二折$80<br> YenJeans牛仔裙，設計前短後長，大騷女仔長腿，另有紅色選擇。<br> 原價$2,430　三三折$800</p><p>YenJeans牛仔短裙，從裙頭到裙腳都係zip，牛頭圖案夠狂野。<br> 原價$2,610　三一折$800</p><p>紅色格仔背心，夏天sexylook必備，另有藍和綠色。<br> 原價$490　二七折$130</p><p>GratefulDead綠色短袖卡通tee，有多色選擇。<br> 原價$300　二七折$80</p><p>CC.Master、BumBleBee<br>半價以下</p><p>除了YenJeans大平賣外，還有biker最愛品牌Pherrows的副牌CC.Master、BumBleBee同埋100OneHundred、TedCompany等，半價以下咋！</p><p>TedCompany夾棉褸，胸前背後均繡上經典公仔圖案。<br> 原價$1,700　四七折$800</p><p>100OneHundred皮褸，挺身有型格，另有杏色和粉藍色選擇。<br> 原價$5,220<br> 三四折$1,800</p><p>BumBleBee粉藍色tee，印上怪獸圖案。<br> 原價$330<br> 四五折$150</p><p>CC.Master黑色tee，印上兩個士兵行禮漫畫好特別。<br> 原價$330　四五折$150&#13;</p><p>開倉資料</p><p>Take5（23755731）<br> 日期：即日起至2月17日<br> 時間：2:00pm-10:00pm<br> 地址：尖沙嘴加連威老道41A號興明大廈1樓B-C舖</p></body></html>