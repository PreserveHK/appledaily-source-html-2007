<html><header><meta charset="utf-8"><title>金手指：重申一注獨贏買H指沽證3497 - 孫柏文</title></header><body><h1>金手指：重申一注獨贏買H指沽證3497 - 孫柏文</h1><p>舊年最後一個交易日，即12月29日，孫柏文曾經叫大家「一注獨贏買H指沽證3497」，我話要買H指沽證嘅原因係06年尾嘅急促升勢，實在太過似03年尾嘅H指走勢。當年，H指就係喺04年1月頭幾個交易日見頂，之後5月見底。<br> 12月29日當日，我有過叫大家揸隻沽證到1月尾，跟住就輸贏都要離場。雖然H指由12月29日到1月31日跌咗差唔多700幾點，不過如果大家有聽我嘅說話離場，咁就只係賺咗10幾%，雖然夠畀佣金同印花稅，不過就絕對唔夠錢買驚風散。</p><p>孫柏文本身仲未放貨，而今日我想叫大家繼續持有H指沽證。如果大家睇吓個走勢圖（圖一、二），喺04年頭幾個月，上海A指都有繼續上升，頂住H指。不過今次有可能因上海A指舊年尾升勢太急，所以今年就已經要跌一排。如果係咁，大家不妨繼續搭順風車，睇吓上海A指下跌會唔會拖累H指下跌。所以今日重申一注獨贏買H指沽證3497，而將建議有效限期推遲一個月，喺2月尾再檢討。<br> 金手指網誌：<br>  http://phatdat.blogspot.com </p></body></html>