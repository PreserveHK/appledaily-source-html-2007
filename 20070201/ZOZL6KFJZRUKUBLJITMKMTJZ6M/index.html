<html><header><meta charset="utf-8"><title>鐵騎迷心聲<br>女車手「好型」但被歧視</title></header><body><h1>鐵騎迷心聲<br>女車手「好型」但被歧視</h1><p>「女車手好型，啲綿羊又好靚！」從事文職工作的Ann（圖）年前「膽粗粗」報考電單車，但過程比想像中困難，最後考了數次才於03年取得車牌，成功加入女車手行列，她坦言當初決定考牌，是因為看見越來越多女性駕駛綿羊仔在街上飛馳。<br> 為償心願，Ann立即買了一部「綿羊仔」獎勵自己，並為愛車悉心打扮一番，當駕駛技術成熟後，便換了一部本田150cc電單車，她說日後可能再換較大馬力的型號，但從未考慮駕駛「爬雞」（爬山電單車），「爬雞車身高，唔適合我，況且我都唔鍾意呢個車款。」Ann說多年駕駛生涯中，曾遇過數次意外，猶幸沒有大礙。<br> 現年30出頭的Ann十分注意駕駛安全，遇到塞車時才會捐車罅，她埋怨社會未接受電單車女車手，有時甚至受到歧視，「試過俾隔籬架私家車司機笑我，平時喺馬路，啲司機見你係女車手，都唔會讓你。」<br> 本報記者</p></body></html>