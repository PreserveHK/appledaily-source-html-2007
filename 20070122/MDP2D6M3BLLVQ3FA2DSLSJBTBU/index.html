<html><header><meta charset="utf-8"><title>商台好料：熱刺無還擊之力！ - 周鵬</title></header><body><h1>商台好料：熱刺無還擊之力！ - 周鵬</h1><p>睇完星期日阿仙奴戲劇地反勝曼聯，唔洗諗，點都要阿仙奴聯賽盃客勝熱刺啦！<br> 「兵工廠」自從亨利踢完世盃之後，要休息一段時間先比賽，缺少呢位大哥，隊波無乜點走樣！成績下滑，只因年輕球員，以及我極喜歡嘅捷克「發電機」路斯基，缺英超經驗，𠵱家過咗幾個月，雲格年輕化及鐵血政策開始修成正果。<br> 雖然阿仙奴周中作客熱刺，但亨利加埋尹佩斯（編者按：尹佩斯受傷缺陣6周），一個經驗夠，一個活力十足，點頂得住？儘管主隊有廸科爾同貝碧托夫，論級數，已經高下立見！不過，加埋中前場，熱刺打主場嘅氣勢應該可以搏吓，輸少啲！<br> 另一場聯賽盃，車路士次回合對韋甘比，上次被對手偷雞得手，車仔狀態雖然下滑當中，但就算無泰利，大家都可以放心支持，小勝對手！另外，布力般繼續係我嘅提款機！上場輕鬆搞掂曼城後，對住屈福特，仲容易踢，客勝無問題！<br> 周鵬<br> 商業1台《球迷集中贏》主持<br> 電郵：elendchow@yahoo.com.hk</p></body></html>