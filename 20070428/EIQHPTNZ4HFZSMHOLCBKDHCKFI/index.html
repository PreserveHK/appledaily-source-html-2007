<html><header><meta charset="utf-8"><title>名人為女攝影師解禁<br>Isabella18歲戲鴨卜卜脆</title></header><body><h1>名人為女攝影師解禁<br>Isabella18歲戲鴨卜卜脆</h1><p>女攝影師戴妮廷前晚在中環舉行攝影展，展出AmandaStrang和樂基兒等性感寫真照片，各有風格。在芸芸照片中，18歲女星梁洛施原來都有性感而又清純天真的一面，她穿上三點式泳衣玩鴨仔沖涼，又穿短褲調皮地攤在梳化上，可謂真情流露。</p><p>鄭秀文御用攝影師戴妮廷（Eydie），前晚在中環PhiliaLounge舉行個人攝影展，展出大量由她操刀的梁洛施（Isabella）、名模樂基兒、陳嘉容、陳沛嘉和AnaR.等靚相。<br> 當中Isabella的照片集清純與性感於一身，一時穿上泳衣在浴室玩鴨仔，一時穿上tubetop攤在梳化，表情多多，十分鬼馬。AmandaStrang則露香肩上陣扮半裸，樂基兒穿背心坐在廁所拍照，LisaS.則抱膝坐大廳等，感覺非常生活化。</p><p>戴妮廷露點自拍</p><p>戴妮廷透露用了兩年時間拍攝相片，過去一周更趕工得每晚只睡3小時，她說：「其實LisaS.同陳嘉容都要求我幫佢哋影裸照，但係我怕菲林或者啲相流咗出街，同埋版權問題啦，所以都拒絕咗佢哋，反而我幫自己影咗一輯露點相留念，唔通等60歲下墮先嚟影咩？」她又謂最想為栢芝影大肚寫真。</p><p>陳沛嘉谷M升Cup</p><p>前晚往撐場的包括陳沛嘉與男友彭文堅、陳見飛和陳姿允等，其中陳沛嘉表示剛請戴妮廷為她影了一輯內衣性感照，她說：「女攝影師舒服啲，嗰日喺自己屋企，着CK睡衣影，咁啱嗰幾日又係撞正女士每個月最重要嘅日子，所以我都升咗三分一cup。」<br> 此外，陳見飛與前男友煙靭出席，不過她否認復合，她說：「因為佢喺北京返香港，所以我哋可以開心一個星期，唔係復合，我哋一齊三年，𠵱家都仍然stillinlove。」<br> 採訪：JessicaNgan<br> 攝影：DickyChan</p></body></html>