<html><header><meta charset="utf-8"><title>車展Update：GrandVitara新版現灣仔</title></header><body><h1>車展Update：GrandVitara新版現灣仔</h1><p>我一早已經同大家提過，話07年嘅香港車壇會有好多新車出現，差唔多講得出嘅牌子都有新車到港，就連日本嘅Suzuki都唔例外；繼早前嗰次喺森那美集團舉辦嘅大型車展中，曾經亮過相嘅SX42.0Sport之外，最近又運嚟07年新版嘅GrandVitara。新車嘅外觀同舊有型號差唔多，但就加入咗ESP電子循迹穩定系統，同埋CruiseControl定速巡航系統等設備，從而令駕駛者揸起上嚟一樣咁舒服。至於售價方面，則依舊係$249,000，想買部SUV嘅揸吓朋友，不妨落去佢哋喺灣仔嘅Showroom睇吓喎！<br>另外，呢個周末喺尖沙嘴海運大廈舉行嘅BMW同MINI車展，據聞除咗新款BMWX5同5系房車成為車展中嘅焦點外，原來新款MINICooper嘅手波版，一樣有好多Fans㗎！事關自從部車獲環保處評為環保汽油私家車，兼可享寬減30%首次登記稅之後，即刻就賣咗20部，家陣要訂車先有貨，想做環保分子嘅MINIFans，就要快手行動啦！<br>記者：鄭達基<br><br>查詢Suzuki：香島汽車（23320091）<br>MINI：MINIHK（31299020）</p></body></html>