<html><header><meta charset="utf-8"><title>食知味：歎法國包<br>隔夜最好味</title></header><body><h1>食知味：歎法國包<br>隔夜最好味</h1><p>香港人其實勁戀法國，只要見到女人着上身嘅唔係agn囗sb.就係LouisVuitton，Delifrance越開越多越大間，就足以證明。每年5月，香港更充斥一股法國味道，法國五月（FrenchMay）活動搞到今年第15年，到底在如此薰陶下，香港人對法國的了解有幾多？我唔知，我淨係知道最鍾意喫法包，原來要歎真正味道，隔夜麵包先最BonAppetit！（好味道）<br>記者：劉嘉惠<br>攝影：林栢鈞、楊錦文<br>Model：Thiameraet、Adrien、Guillemette</p><p>1日3餐Baguette＋Pate
</p><p>同幾位公關傾開邊度有得食平價法國菜，所有人都答得亁脆：「平價法國菜？冇㗎喎！」確實即使俾你見到餐廳做幾十蚊個SetLunch，唔使試都知好食得去邊。與其行到腳痹搵根本唔存在的平價法國菜，不如用十幾蚊買條Baguette（讀音：拔Get）長法包，學法國人搽Pate（讀音：pa-tay）慢慢歎，好多法國人1日3餐都係食Baguette㗎！</p><p>法廚教你食「拔Get」</p><p>agn囗sb.lepaingrille餐飲部經理Christophe是位法國人，佢話：「喺香港好嘅Baguette難求，因為香港濕度太高，會影響法包的鬆軟度。」問過多位法國人，大家都話喺香港只有高檔超市如city'super、Great出品的Baguette較好食。<br> Christophe仲醒大家兩個貼士，要將Baguette滋味提升到極點，第一避免用膠袋包Baguette，一焗就會變腍，一般就咁用張紙圍住包身就算；第二，新鮮出爐係好食，如果做早餐，最好將Baguette擺過夜先食，因為太鬆脆對腸胃唔好。Christophe最鍾意烘熱法包搽牛油再點Latte咖啡做早餐，日日食都唔厭！</p><p>揀肝醬認住兩隻字</p><p>Pate指肉醬，成份一定有豬肉同豬油，另外可加入鴨肉、肝臟等，根據其成份同製作方法，會出現不同質感及味道。Great行政總廚Tim推薦3種Pate，黑色面CountryBritainPate經烤焗較香口、橙色ChapinCountryStyle面頭呈果凍狀，肉汁最濃縮；而PorkRillettes以極慢火燉，質感似硬版吞拿魚，入口唔會太油膩，搽多搽少就悉隨尊便。大家亦可以買肝醬搽Baguette，香港人慣認「花瓜」FoieGras這個字做鵝肝，其實法文FoieGras係指肝臟油脂，冇指明係鴨定鵝。去買「花瓜」時記住認多兩隻字，Oie係鵝、Canard係鴨，鵝一般貴過鴨，唔好買錯呀！</p><p>（左）GeorgesBruckFoieGrasd'OieEntierTruffles$149/2片裝（每片40克）<br> <br> （右）BlocDeFoieGrasDeCanard$139/2片裝（每片40克）</p><p>切片香腸送紅酒　味一流！
</p><p>除咗用Pate搽飽外，法國人都鍾意食Saucisson（讀音：疏斯鬆），即是香腸，於法國文化協會教書的Guillemette話：「法國人愛食風亁香腸，外形有啲似港式臘腸，切薄片送紅酒最正。」香港人食唔慣亁腸，可以試呢款蒜味紅腸，Tim教大家將香腸同Cornichons（醃青瓜）一齊放入口食，可以中和香腸的油膩感㖭！</p><p>Great（29189986）<br> 地址：金鐘太古廣場2期地庫<br> 營業時間：10am-10pm</p><p>$500食法國全餐</p><p>想食真正的法國菜，不如畀多少少錢入餐廳食。新開張LaMerBrasserie走親民路線，價錢大眾化，LaMer係法文海洋咁解，所以入到舖，最搶眼位首選每星期來貨3次的大型海鮮吧，生蠔分好晒一區區，望到已覺新鮮。餐廳亦設有露台區，於蘭桂坊一帶算少見，可容納約20人，不少人包露台搞Party。</p><p>LaMer煙熏拼盤$265</p><p>拼盤內容有挪威三文魚、澳洲鱒魚、丹麥希靈魚同荷蘭鱔，淋上檸檬汁，啖啖海鮮滋味。</p><p>法式海鮮湯$298</p><p>去食法國菜最驚見到碟大菜細、精緻有餘飽肚不足，但LaMer就碟碟件頭十足，唔信即管睇吓個湯，以當日精選鮮魚加白酒及香草熬個湯底，鋪滿蝦、青口、蜆等海鮮，跟埋麵包數片，一個湯就食飽晒！</p><p>士多啤梨牛油果千層撻$68
</p><p>幼滑忌廉芝士夾士多啤梨同牛油果，感覺飽滿，份量夠兩個人分享。</p><p>LaMerBrasserie<br> 地址：中環雲咸街33號LKFTower1樓（25230200）<br> 營業時間：<br> 午餐　星期一至六11:30am-3pm<br> 晚餐　星期日至三5:30pm-12mn、星期四至六5:30pm-1:00am</p><p>$1,000歎高級法國菜</p><p>講到食頂級法國菜，香港捨得使錢的人多的是，錢唔怕使，最怕使錯，有成千蚊Budget，可以考慮5月5日去麗嘉酒店食法國五月晚宴。兩位客席廚師ChristianEtienne同PatrickPignol都係酒店重金禮聘返嚟的米芝蓮一星級大廚，二人將會雙劍合璧喺酒店TheHarbourRoom整餐7道菜的法國晚餐，每位盛惠$1,088，錯過咗就要飛去法國先食到!</p><p>麗嘉酒店<br> 地址:中環干諾道中3號<br> 5月5日晚宴訂座電話:21473653<br> 名額:100位</p><p>香港人最愛法國美食</p><p>法國人最愛家鄉美食<br></p></body></html>