<html><header><meta charset="utf-8"><title>Eason知衰向步姐道歉</title></header><body><h1>Eason知衰向步姐道歉</h1><p>陳奕迅（Eason）前晚出席在商台舉行的「好回家陳奕迅easytalk講樂會」，向數十歌迷講解其最新國語碟的歌曲。</p><p>「唔知牽連咁大」</p><p>Eason早前直指日本歌手濱崎步在紅館的個唱咪嘴，其後有指步姐為此不開心而買醉，經日本雜誌報道後，Eason在當地知名度大增，他前晚說：「我唔係特登講㗎，如果話我靠呢單嘢喺日本出名，我覺得好唔光彩。我希望以歌手身份打入日本，我唔係想講嘢傷害人，影響到人真係唔好意思。」<br> 問到會否公開道歉？Eason說：「我私底下做咗啦，我打電話畀台灣avex董事長講咗聲唔好意思，唔知佢有冇轉述畀步姐，我係善意，唔知會牽連咁大。」<br> 採訪、攝影：李珮洳</p></body></html>