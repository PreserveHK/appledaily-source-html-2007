<html><header><meta charset="utf-8"><title>碧咸嫂洛杉磯買舊樓</title></header><body><h1>碧咸嫂洛杉磯買舊樓</h1><p>喺洛杉磯搵樓搵咗幾個月嘅碧咸（DavidBeckham）夫婦，近日終於搵到心水。噚日《People》報道話間屋喺比華利山，樓價約數百萬美金，面積大但唔算巨型，啱晒一家五口住。報道仲引述一名親友話間屋好開揚同光猛，但裝修比較殘舊，買咗一定要大執，不過碧咸嫂Victoria冇乜所謂，噚日佢仲俾人影到喺倫敦機場出現，可能係飛去美國簽約。</p></body></html>