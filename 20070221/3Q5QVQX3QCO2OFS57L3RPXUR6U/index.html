<html><header><meta charset="utf-8"><title>黎姿友誼第一避是非</title></header><body><h1>黎姿友誼第一避是非</h1><p>人紅自然是非多，擔正無綫長劇《珠光寶氣》女主角的豬女黎姿，今年犯刑太歲，是非及煩惱會比往年多，尤其《珠》劇有公認好戲的蔡少芬、邵美琪等，可能又傳出幾位女角爭戲爭寵？</p><p>情同姊妹</p><p>黎姿強調大家感情好得如姊妹，她日前說：「唔會，套戲講我哋三個係好姊妹，Ada（蔡少芬）係我細妹，Maggie（邵美琪）係我家姐，我哋感情就好似《宋家皇朝》三姊妹咁好，我覺得應該要投入角色，當佢兩個好似屋企人咁看待，所以大家只會更好，唔會爭。」<br> 提到童年時過農曆新年的趣事，黎姿說：「以前屋企冇錢，每年只會買一套新衫，大年初一着新衫去拜年，之後五日去拜年都係着住同一件衫，又臭又污穢，都幾好笑。」<br> 採訪：魯萍<br> 攝影：林德雄<br> 髮型：kelvinKooofHair<br> 服裝提供：HarveyNichols、Moiselle<br> 場地：BalalaikaRussianRestaurant</p></body></html>