<html><header><meta charset="utf-8"><title>Offeriscoming!<br>做smart新車主全年油費有人包</title></header><body><h1>Offeriscoming!<br>做smart新車主全年油費有人包</h1><p>嘩嘩嘩，呢排搞咩呀？突然有好多代理都話有SpecialOffer俾班買現貨嘅用家，例如先前BMW代理，不論係120iA定還是130iA，只要係現貨就即平最多4萬蚊，跟住又到Mercedes-Benz代理，旗下一款Facelifted新版E280Avantgarde一樣只要你買嘅係現貨，就即刻可以享有高達3萬蚊優惠，聽聞搞到班Sales大佬，接電話同接Order都接到手軟。<br>哈，點知連潮流細車代表smart最近都加入戰團，話如果你係買堪稱係「招牌貨」嘅fortwo的話，唔單只車價$138,800起，兼且仲會包你一年油費，價值大約係$15,000，另外仲送埋全保（以60%NCB計算），加加埋埋都差唔多價值$20,000㗎！至於佢嘅同門兄弟forfour，除車價係$149,000起外，買車一樣會送全保（以60%NCB計算）；據聞數量極之有限，有興趣嘅「粉絲」就要快手扑鎚啦！<br><br>記者：鄭達基</p></body></html>