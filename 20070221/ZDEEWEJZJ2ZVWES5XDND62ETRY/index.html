<html><header><meta charset="utf-8"><title>醒獅增運<br>卓羲桃花勁放　陳豪劇帝稱雄</title></header><body><h1>醒獅增運<br>卓羲桃花勁放　陳豪劇帝稱雄</h1><p>要做當紅小生除了要聲色藝俱全，適量的緋聞對事業也有幫助，陳豪及吳卓羲兩位小生應有很深體會。豬年來臨，二人十分關注來年事業發展，日前兩人於金紫荊廣場舞獅，祝願今年事事順利，陳豪盼望在電視界稱帝，吳卓羲則希望更多桃花助發展。</p><p>陳豪及吳卓羲去年備受無綫力捧，劇集一部接一部，豬年來臨，兩人均希望新一年同樣工作順利。日前兩人齊到灣仔金紫荊廣場大玩獅頭，更吸引不少自由行遊客索取簽名及拍照，兩位無綫當紅小生舞動獅頭時有板有眼，原來兩人也認為新年舞獅頭有助來年運氣增，難怪當日如此落力。</p><p>唐人街學藝</p><p>陳豪表示年幼時於澳洲曾於唐人街舞獅學功夫，他說：「都學咗四年，不過唔係個個都有資格去舞獅頭，除咗舞之外，個獅頭表情都好重要。」早前他於馬來西亞及內地均獲得「最佳男演員」，對無綫每年的「最佳男主角」也虎視眈眈，他說：「當然希望有喇，觀眾會對我另眼相看，喺佢哋心目中係男主角都好開心。」</p><p>「桃花冇得減」</p><p>而本身有舞蹈底子的吳卓羲舞獅時十分雀躍，他說：「新年希望可與同家人一齊過，因為每年都會有好多親戚嚟拜年，大家可以聚一聚。」對於去年桃花甚旺，緋聞多多，吳卓羲堅持藝人要多桃花，他說：「桃花冇得減，都係一種觀眾緣，上年啲緋聞講嘅多，都唔係事實。」<br> 採訪：王崇穎　<br> 攝影：陳慧安</p></body></html>