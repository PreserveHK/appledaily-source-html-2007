<html><header><meta charset="utf-8"><title>馮仁昭四圍超：四哥為乖孫甘做阿四 - 馮仁昭</title></header><body><h1>馮仁昭四圍超：四哥為乖孫甘做阿四 - 馮仁昭</h1><p>四哥謝賢噚日接受商台電話訪問，講到囝囝霆鋒同新抱仔栢芝早前返咗加拿大過年探嫲嫲，四哥話佢負責斟茶遞水之餘又管接管送，十足十打雜咁。至於栢芝生孫仔定孫女，四哥話暫時未知，但男女都一樣咁錫。講到有指霆鋒喺淺水灣買咗層樓畀栢芝，四哥就話要問番霆鋒喎。</p></body></html>