<html><header><meta charset="utf-8"><title>講出姓名　自稱仁慈兼寬宏大量<br>差人寸爆女職員</title></header><body><h1>講出姓名　自稱仁慈兼寬宏大量<br>差人寸爆女職員</h1><p>「彈珠人」相信大部份香港警察都彬彬有禮，但也不排除有市民遇到不禮貌的警員，網民「2600495」於YouTube上載一段聲稱於荃灣百佳超級市場發生的對話錄音：「我𠵱家先知原來差人係唔可以畀名！」
</p><p>這段長約兩分半鐘對話近期在網上熱播，內容有關兩名軍裝警員，向要求他們提供姓名及出示委任證的女職員諸多刁難。</p><p>「你係咪要多謝我」</p><p>其中自稱陳姓警員說出自己姓名前說：「其實我話你聽係唔啱程序，法律上面我哋係唔需要咁做，《警察通例》上面我哋亦唔需要咁做，只不過我仁慈同埋大方、亦都寬宏大量，係非常好嘅差人，市民要求到先至畀嘅，知唔知呀，你係咪要多謝我先呀！」<br> 其同袍PC2XXX則強調「冧巴」已代表一切，不願說出姓名：「呢啲係佢個人資料嚟，你都識得講，未得佢同意我唔畀得你，明唔明呀！」</p><p>網友紛指態度欠佳</p><p>聽罷這段對話，很多網友都認為警員態度欠佳，「yeunlonggolden2」建議，「下次有呢種情況，即時報警話有人冒警！」「forends2」懷疑錄音對話是偽造；「louissham」批評錄音中的女職員，「又一刁民！浪費差人時間。」<br> 「彈珠人」翻查《警察通例》，如市民提出要求，軍裝警務人員須出示委任證，如市民對警務人員身份或委任證存疑，可立即聯絡就近警署查詢。<br> <br>  http://www.youtube.com/watch?v=6XaF-_Dt39Q </p></body></html>