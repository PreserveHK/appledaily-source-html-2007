<html><header><meta charset="utf-8"><title>靚人Sell靚車（之四）:<br>澤尻英龍華破籠而出</title></header><body><h1>靚人Sell靚車（之四）:<br>澤尻英龍華破籠而出</h1><p>今日出場嘅係大家都好熟識，有天使面孔加魔鬼身材嘅澤尻英龍華。邊位？咪就係主演《一公升的眼淚》同《太陽之歌》嘅澤尻繪理香囉，早排佢自己改咗個中文名叫英龍華，有啲古怪，不過一眾Fans就梗係一樣Buy啦，因為唔單止喺日本，就算係港台兩地，澤尻都氣勢如虹，做汽車代言人就梗係唔少得佢啦。喺SubaruStella嘅廣告「歌姬篇」裏面，澤尻化身成籠中小鳥，相當美艷，小鳥被鳥籠下自由輕快地奔馳嘅Stella吸引，最後破籠而出，實在拍得好有美感。背景音樂仲係佢嘅新作《Free》，視覺同聽覺效果都好正！<br>記者：禾人<br><br>網址：http://www.subaru.jp/about/cm/stella/</p></body></html>