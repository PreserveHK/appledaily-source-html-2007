<html><header><meta charset="utf-8"><title>WebLit.：激改歌詞訴機迷之苦</title></header><body><h1>WebLit.：激改歌詞訴機迷之苦</h1><p>網民「大出血」是超級機迷，由小到大只恨零用錢太少，遊戲機太多，他把古巨基的《愛得太遲》填上新詞，改為《買得太遲》（機迷版），聲稱是真人真事改編，其他機迷也極有共鳴，「講晒機迷想做嘅嘢。」</p><p>《買得太遲》（機迷版）</p><p>我細個　與灰機　早晚共對　買了世嘉五代　沒法入睡<br> 尋機舖　不怕死　放學行入去　反轉校徽<br> 入大學　見PS　都好想買　去告訴　我雙親　不要再問<br> 勤於功書快溫　努力捱下去　發達搵真銀<br> 最心痛是　買得太遲　有些新意　不玩會似個白癡<br> 盲目地發奮　鋤鋤鋤從未認真<br> 在考試習慣　四處昅再攞貓紙<br> 最可怕是　快畢業時　股災走近　老麥都要見住先<br> 從來沒抱怨　買我愛買的新機<br> 要扎炮要我加班也好　不會推說等下一次<br> 我發覺　我薪水　仿似下降　看老細的告示　問我為何<br> 狂打機　不看job　又唔願認錯　抦到我入廠<br> 問二弟　借啲錢　都應該夠　到聖誕　買Wii仔　早已預留<br> 而機舖的老闆　話唔願負責　咪亂買翻版<br> 買機太易　買game太遲　只差一秒　新game早已變歷史<br> 成日話冇貨　買正貨其實白癡<br> 二手也勁貴　再也沒法買多次<br> 俾三兩嚿　改機要及時　店主相告　老翻商店已絕迹<br> 行樓上看見　買慣老翻的fan屎<br> 要買要dup要單撈也好　不怕差佬拉我我願試<br> BT我所愛又花好多晚　這幾晚　能夠下載又有多少<br> 沒有seed　今晚我玩乜Q？<br> 不需抱憾　不少過路人　去闖深圳　買翻版每隻六蚊<br> 人人在買貨　玩到翻版真興奮<br> 但今晚未過　我要過境都膽震<br> 我真冇運　縱不似賊人　老翻七隻　海關搜晒痛入心<br> 來罰四千蚊　冇晒人民幣喺身<br> 冇米到怎可叫公安放生　今晚踎喺監獄打震<br> <br>  http://www10.discuss.com.hk/viewthread.php?tid=5261343 </p></body></html>