<html><header><meta charset="utf-8"><title>譚耀文賺人仔養囝囝</title></header><body><h1>譚耀文賺人仔養囝囝</h1><p>譚耀文去年底榮升父親，太太為他誕下7磅半兒子。太太預產期前，阿譚一直在內地忙於拍劇，幸好趕及在BB出生前一天返港，為了賺奶粉錢，這個廿四孝爸爸仍然中港兩邊走，不經不覺阿譚的寶貝仔已八個月大，一提起這個「慈菇椗」，阿譚即眉開眼笑：「佢仲未識講嘢，只係識嗌『爸爸』個『爸』字，不過就真係超活躍，一起身周圍走搵嘢𢱑，又成日搶你啲嘢玩，求知慾好強！我都由得佢，等佢自由發揮。」</p><p>或者追個女</p><p>阿譚笑謂BB的額和嘴都跟他十足餅印，眼睛就像媽媽，非常可愛。曾揚言一個夠晒數的他，如今卻改變初衷說：「或者會追個女啦！不過最快都一兩年之後嘅事！」<br> 採訪：吳佩思<br> 攝影：陳順楨<br> 髮型：RickyKwokofLeSalon<br> 化妝：Cathy<br> 服裝：Kent&amp;Curwen<br> 場地：FatAngelo's（尖沙嘴）</p></body></html>