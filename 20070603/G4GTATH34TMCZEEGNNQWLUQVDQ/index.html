<html><header><meta charset="utf-8"><title>八卦風：<br>新版SLK　首現尖沙嘴</title></header><body><h1>八卦風：<br>新版SLK　首現尖沙嘴</h1><p>今日係星期日，諗住同屋企人或者班Friend去沙灘玩但又瞓晏咗，跟住又怕會無節目？咁不如去尖沙嘴海運大廈，睇吓仁孚平治車展喇；差唔多全線平治車款都會喺場中展出，當中包括咗加大咗馬力輸出嘅CLK200Kompressor，同埋加裝咗SportsPackage嘅SLK280等等，據聞即場買車仲可享有多項優惠㖭！<br>睇完都覺得仲唔夠喉？咁不如去埋有車行一條街美譽嘅灣仔告士打道睇睇喇！事關法國雷諾汽車啱啱搞咗個「雷諾汽車減價週」，最吸引嘅車款肯定係Modus1.6現貨，賣相有型兼有特大雙天窗外，售價更只係$129,000，比$159,000嘅原價平咗3萬蚊。另走高性能路線兼有225匹馬力嘅MeganeRS2.0，亦比原價平2萬蚊，賣$258,000。不過數量極之有限，要買就真係趁快囉！<br><br>記者：鄭達基</p><p>仁孚平治車展</p><p>時間：今日10:00am-7:00pm<br> 地點：尖沙嘴海運大廈<br> 查詢：仁孚行（28957339）</p><p>雷諾陳列室車展</p><p>時間：今日10:00am-7:00pm<br> 地點：灣仔雷諾陳列室<br> 查詢：維信汽車（29273538）</p></body></html>