<html><header><meta charset="utf-8"><title>Paris清場等入冊</title></header><body><h1>Paris清場等入冊</h1><p>出位名媛ParisHilton因停牌駕駛被判入獄，將於下周二正式進入位於加州Lynwood世紀地區拘留中心服刑。由於預料Paris入獄當日，將會有好多傳媒進行採訪，該拘留中心噚日已經開始於門外準備，並劃分好禁區同傳媒區，以免Paris入獄當日造成混亂。據講當地警方亦會派遣大量警員於當日維持秩序，因為除咗傳媒外，相信會有好多反Paris同支持Paris嘅人嚟湊熱鬧。</p></body></html>