<html><header><meta charset="utf-8"><title>娛樂怪史：城城夜會Amanda兩小時失魂</title></header><body><h1>娛樂怪史：城城夜會Amanda兩小時失魂</h1><p>時間：2000年6月<br> <br> 人物：郭富城、AmandaStrang<br> <br> 地點：AmandaStrang香閨<br> <br> 經過：郭富城出道至今，一直甚有女人緣，先後同朱茵、混血名模AmandaStrang同藤原紀香等傳緋聞，非常易惹桃花。7年前，城城被傳同Amanda撻着，佢哋成日約埋到食肆撐枱腳，一如熱戀情侶般，見少1分鐘都周身唔妥，而喺00年6月嘅某一晚，城城就被本報拍到夜訪Amanda喺蘭桂坊嘅香閨共聚兩小時，當佢離開時，Amanda仲送咗城城一個goodbyekiss，沉醉喺旖旎春光之中嘅城城，當堂暈晒大浪，當佢轉身落樓梯時竟唔小心失足跌倒，認真??爆。當時準備閂門嘅Amanda聽到聲響，馬上開番道門睇吓發生乜嘢事，見到城城咁失魂，當時着住薄薄白色內衣嘅Amanda都忍唔住掩住嘴笑，最奇怪嘅係唔知點解Amanda送客時都着得咁誘人，唔怪得搞到城城暈大浪啦</p><p>熊黛林發圍</p><p>城城近年依然緋聞不絕，去年就同名模熊黛林撻着，佢又曾用價值約200萬嘅媾女戰車接載女方，之後兩人被揭發關係，又因為呢段像霧又像花嘅戀情，令熊黛林人氣急升，工作量大增。<br> 本欄逢周一至周六刊出</p></body></html>