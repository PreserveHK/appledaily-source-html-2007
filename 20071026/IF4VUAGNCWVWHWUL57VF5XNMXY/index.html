<html><header><meta charset="utf-8"><title>瑛太秘密戀熟女</title></header><body><h1>瑛太秘密戀熟女</h1><p>有份演出日劇《交響情人夢》嘅24歲男星瑛太，被噚日出版嘅日本雜誌《女性Seven》踢爆同37歲嘅日本女星永作博美秘密發展姊弟戀。佢哋兩個被發現今個月中一個深夜，齊齊喺東京目黑區一間日本料理撐枱腳，之後齊齊蒲吧，臨走前永作話要畀番自己嗰份錢，但瑛太話咁樣係侮辱，堅持畀晒錢。</p></body></html>