<html><header><meta charset="utf-8"><title>江若琳╳Champion　愛88歲伯伯</title></header><body><h1>江若琳╳Champion　愛88歲伯伯</h1><p>一個88歲，一個19歲，年紀相差近70載，兩者卻相當配合。前者係衞衣老大哥Champion，後者係娛樂圈新星江若琳。Champion的絕技向來是衞衣，及印上美國不同州份名字的棉質外套，是塑造近代美國CollegeLook的中流砥柱。適逢今年校園CollegeLook大熱，品牌不怕暴露自己年紀，更配上艷色，把出生年份變成賣點，在外套上印上出生年份──1919。<br><br>記者：陳諾堯<br>攝影：林栢鈞</p><p>老唔怕認！</p><p>老有乜好怕！年紀大仲可以變為賣點，Champion早於1919年已經開始生產衞衣，迄今88年！「1919」的字體是為了紀念Champion的88年歷史。1919Print紫色Tracksuit外套$459</p><p>男仔頭Mix&amp;Match變玉女</p><p>大學CollegeLook人人愛，江若琳（Elanne）看見88歲伯伯Champion，即時產生親切感。讀完中五即投入娛樂圈的Elanne，自言是個男仔頭，這樣的Sporty/CollegeLook最啱佢。「平時嘅我着衫比較鍾意簡單同Casual，最緊要係舒服自然。我好男仔頭的，自小好鍾意運動，特別係打籃球、打羽毛球、游水同跑步。」自言男仔頭，但今日係玉女派偶像，自然要作少女打扮。全身Sporty/CollegeLook太Casual，Elanne這一日就自備衣物，大玩Mix&amp;Match。以短裙、高踭鞋襯牛角袖Tee；黑色夾棉褸襯短裙配黑Leggings；工人褲配校園衞衣；黑超配棉質College外套加牛仔短褲。玩Mix&amp;Match，玩得不亦樂乎！</p><p>夾棉褸×Leggings　打造NightWearHoney</p><p>天氣轉凉，出街總要搭件風褸、外套。夾棉褸又輕又保暖，Casual得嚟，稍作變化就可以去玩。Elanne今日就自製NightWearLook，以黑色夾棉褸、短牛仔裙配黑色Leggings，再襯上Metallic高踭鞋，少女得來又帶點黑夜酷味。</p><p>OnElanne：</p><p>ChampionOldSchoolLogo黑色夾棉褸$359<br> 黑色Leggings、米白色高踭鞋（Elanne'sOwn）</p><p>高踭鞋學校CasualLook</p><p>Champion雖然係88歲伯伯，但向來顏色鮮艷。Elanne認為無論牛角Tee定棉質外套，下身配短裙仲突出，但穿波鞋太順理成章，不妨另外襯對Boots或高踭鞋，突出修長雙腿！</p><p>OnElanne：</p><p>CodyPrint紫白牛角Tee$239<br> 牛仔短裙、米白色高踭鞋（Elanne'sOwn）</p><p>黑超PinkLady</p><p>Elanne平時好鍾意戴Accessories，但只會精選一件戴上身，因此這配件一定要Sharp又易襯，太陽眼鏡就合晒條件。粉紅色棉質Jacket加牛仔短褲夠晒青春味，配上白框黑超即時加添了星味。<br> <br> OnElanne：淺粉紅色Tracksuit外套$399<br> 白框太陽鏡（Elanne'sOwn）</p><p>售賣點：Champion（28314606）<br> 銅鑼灣崇光百貨4樓</p></body></html>