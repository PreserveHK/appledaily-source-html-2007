<html><header><meta charset="utf-8"><title>私家飯堂：<br>拆骨起肉釀蟹蓋　插後腳唔鉗手</title></header><body><h1>私家飯堂：<br>拆骨起肉釀蟹蓋　插後腳唔鉗手</h1><p>細個食蟹，最怕要剝殼。出街食飯頂多食釀蟹蓋，認識Fiona後，她便教我整釀蟹蓋，只用簡單方法就可輕鬆拆出蟹肉蟹膏，食落啖啖肉，就連她囡囡都好鍾意幫手拆蟹：「其實剝蟹殼好簡單，我都做得到。」<br><br>記者：林佩婷　<br>攝影：陳陶鈞</p><p>姓名：方芍堯（FionaFong）<br> 入廚經驗：20年<br> 最滿意菜式：咖喱蟹、椒鹽瀨尿蝦<br> 曾編著作：《私房小菜》、《精緻手作蛋糕》等5本</p><p>教你揀海鮮
</p><p>Fiona的屋企人好鍾意食海鮮，所以她對煮膏蟹、瀨尿蝦及蟶子特別有心得。<br> <br> 膏蟹：反轉成隻蟹現出暗紅色，按落去有脹卜卜的感覺，代表有膏。</p><p>瀨尿蝦：反轉肚由頭至尾有條橙紅色的線，代表多肉有膏；否則食落感覺啲肉好散。</p><p>蟶子：噴水代表生猛，Fiona喜歡細隻蟶子，因大隻的難以掌握火候，煮太耐肉質會韌。</p><p>用筷子插蟹</p><p>Fiona一邊拆蟹，一邊講個拆蟹笑話：「有次朋友一刀從蟹身中間砍開，誰知道即刻被蟹箝實隻手好鬼痛。」</p><p>釀蟹蓋</p><p>份量：2人<br> 0hr25min<br> <br> 材料：膏蟹2隻（約1斤）、免治豬肉50克、雞蛋黃2個、油1湯匙、芝士少許<br> <br> 醃料：生抽/油各2茶匙、水/生粉各1/2茶匙、糖/胡椒粉各少許<br> <br> 調味：胡椒粉/鹽各少許</p><p>做法</p><p>膏蟹洗淨去鰓，取出蟹膏。蟹身/蟹蓋隔水蒸10分鐘，待涼後拆肉。免治豬肉用醃料醃15分鐘，燒熱油爆香免治豬肉，之後和蟹肉/蛋黃/調味拌勻，釀入蟹蓋，隔水以大火蒸8分鐘。面頭灑上芝士放焗爐以180度焗5分鐘。</p><p>貼士</p><p>膏蟹的肉質和殼較硬，最適合做這個菜式，而且膏蟹較肉蟹有更多膏，煮落味道更好。</p><p>紫蘇葉炸魚卷</p><p>份量：4人<br> 0hr20min<br> <br> 材料：龍脷魚柳1塊、新鮮紫蘇葉8片、油適量<br> <br> 醃料：鹽1茶匙、胡椒粉少許、生粉1/2茶匙<br> <br> 炸漿：炸粉4湯匙、冰水1/3杯、鹽1/2茶匙、生油1湯匙、葱粒1棵<br> <br> 調味：椒鹽適量</p><p>做法</p><p>龍脷柳切件加醃料醃10分鐘，1片新鮮紫蘇葉包住龍脷柳，沾上炸漿，炸至金黃色盛起，食時落調味便可。</p><p>貼士</p><p>用冰水調炸漿，會特別鬆脆。</p><p>泥鰍魚湯</p><p>份量：4人<br> 1hr00min<br> <br> 材料：泥鰍魚1條（約1斤）、豆腐1磚、番茄2個、水1公升、薑2片、鹽少許</p><p>做法</p><p>泥鰍洗淨用鹽醃5分鐘後煎香，另外煎香豆腐。水/魚/豆腐/番茄/薑煲45分鐘，最後落鹽調味。</p><p>貼士</p><p>煲魚湯想令湯汁變白，可以煲湯時加件豆腐。魚煎香才滾湯，就不會有腥味。</p><p>素菜竹笙扒菜膽</p><p>份量：4人<br> 0hr20min<br> <br> 材料：白菜200克（洗淨）、竹笙15條（浸軟切頭尾）、銀杏10粒（去芯）、冬菇1/2盒、蒜頭2粒（壓扁）、薑2片、清雞湯11/2杯<br> <br> 芡汁：蠔油1茶匙、生粉1/2茶匙、水3湯匙</p><p>做法</p><p>竹笙/銀杏/冬菇汆水瀝亁，燒熱油爆香蒜頭後加1/4杯清雞湯，將白菜灼熟。燒熱油爆香薑片/竹笙/銀杏/冬菇，再加1/4杯雞湯煮15分鐘上碟，最後將芡汁煮至濃稠淋上碟便成。</p><p>貼士</p><p>野生竹笙較普通的有口感，選購時要注意野生竹笙顏色較灰及厚身。</p><p>買定料明日教你煮餸</p><p>魚肉腐皮卷<br> 鯪魚肉4両、蝦米1湯匙、大頭菜1湯匙、腐皮1張<br> 包腐皮卷用的腐皮跟腐竹和炸枝竹不同，於豆腐店才有售，用前要用微濕布輕抹，約$4/張。<br> <br> 檸蜜四季豆<br> 四季豆200克、甘笋半條、檸檬（榨汁）半個、蜜糖10毫升、蒜頭2瓣<br> <br> 粟米冬菇蛋花湯<br> 粟米200克、鮮冬菇6隻、蛋2隻、清雞湯1杯、雞肉100克<br> <br> 上湯蒸蛋<br> 蛋2隻、雞肉40克、鮮冬菇1隻、甘笋10克、鮮白果10粒、清雞湯50毫升</p></body></html>