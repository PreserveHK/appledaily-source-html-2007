<html><header><meta charset="utf-8"><title>數碼達人：<br>505部DC狂冧價　RICOH一千有找</title></header><body><h1>數碼達人：<br>505部DC狂冧價　RICOH一千有找</h1><p>當你喺床上睜開眼，睇報紙發現有特價開倉貨品，話唔定批貨已經俾人掃光！梗係啦，呢期排隊黨咁猖獗，有乜出奇？加上所謂一折筍嘢，實情數量得一兩件，隨時「內部」認購埋，咁仲冇符！今次中原電器開倉就唔係咁講，人人啱玩的DC一千蚊有找，「高打」仲多達100部，啱晒學生哥。而所有特價品總數達1,251件，各位終於可以滋滋油油走去掃平貨，唔使擔凳仔排隊，舒服晒！<br><br>記者：陳國輝　<br>攝影：楊錦文　<br>Model：Maggie</p><p>DC一年新貨
</p><p>冇錯，DC價經常出現插水式下跌，有啲甚至唔使$2,000就一部，但講緊嘅當然唔係新出貨品或大牌子！今次開倉嘅6款DC總數505部，推出約一年，最平的RICOH更低至$880，咁筍，冇理由唔搶！
</p><p>好鬼薄！NIKONCOOLPIXS7C</p><p>除咗710萬有效像素，功能普通，但外形最省鏡，厚度21mm，攝褲袋都得。<br> <br> 原價：$2,680<br> 開倉價：$1,880　<br> 數量：50部</p><p>變焦勁！PANASONICDMC-TZ1</p><p>TZ1配備10倍光學變焦，500萬有效像素，旅行唔使帶長鏡！<br> <br> 原價：$3,390<br> 開倉價：$1,980　<br> 數量：10部</p><p>扮手槍！SANYOVPC-CG6</p><p>睇握手姿勢就知佢幾型，鏡頭除咗達600萬有效像素，仲支援MPEG4無間斷拍片，過足導演癮。<br> <br> 原價：$2,980<br> 開倉價：$1,799　<br> 數量：15部&#13;</p><p>新試點！GEG1</p><p>上月正式推出嘅新牌子，勁Fresh，配備740萬有效像素及人面對焦，有晒賣點。<br> <br> 原價：$2,280（CITIBANK信用卡優惠）<br> 開倉價：$1,680　<br> 數量：300部</p><p>夠輕身！KODAKV603
</p><p>睇見卡片身形就知有幾輕，重120g，主功能配搭600萬有效像素及3倍光變，夠晒用！<br> <br> 原價：$1,980<br> 開倉價：$1,380　<br> 數量：30部</p><p>激安價！RICOHCAPLIORR660</p><p>拎上手真係幾膠，但以600萬有效像素兼具備3倍光學變焦嚟講，開倉唔使$900，喺邊度搵？<br> <br> 原價：$2,380<br> 開倉價：$880　<br> 數量：100部</p><p>DV夠專業
</p><p>HandyCam未必係潮人必爭玩意，但肯定係一家大細去旅行時心目中杯茶！雖然開倉型號只得兩款，但勝在夠精，玩3CCD、DVD燒錄式拍片都有，專業得好交關！</p><p>玩燒碟！HITACHIDZGX3300E</p><p>擺隻DVDRW落去就可以即拍片、即燒錄。<br> <br> 原價：$7,490<br> 開倉價：$3,980　<br> 數量：8部</p><p>防手震！PANASONICNV-GS180
</p><p>防手震最出名，唔使帶腳架出街拍，加埋3CCD感光元件，畫質極靚。<br> <br> 原價：$5,290<br> 開倉價：$3,680　<br> 數量：10部</p><p>新手機七五折</p><p>唔知與摩記最近成為「風雲」人物有冇關，其中兩部均屬MOTOROLA型號，Z6仲係幾日前先見街，啱啱落地就減至七五折兼送藍芽耳筒，真係平得難以相信！
</p><p>聽靚歌！MOTOROLAZ6</p><p>唔單止機身特設音樂專用鍵，佢仲支援藍芽立體聲耳筒，一經接駁，就可以無線聽歌，幾咁High！<br> <br> 原價：$3,980<br> 開倉價：$2,980<br> 數量：30部</p><p>走四頻！MOTOROLAL72</p><p>除咗日、韓地區唔啱用，全球大部份地區亦接收不到，加上200萬像素相機及EDGE傳輸，娛樂兼備。<br> <br> <br> 原價：$2,980<br> 開倉價：$1,980<br> 數量：30部</p><p>高智能！HPIPAQRW6828
</p><p>只嫌WindowsMobile5.0系統稍落後，其他如416MHz處理器、內置WiFi、Office程式都叫實用。<br> <br> 原價：$4,990<br> 開倉價：$3,780<br> 數量：50部</p><p>MP3睇埋片
</p><p>市面大部份MP3機，都好似搵iPod做對手咁，一味鬥輕鬥薄；但有啲唔再聽歌咁齋，仲追加MPEG4格式，睇片一樣掂。幾百蚊貨仔，用唔着當頸鏈掛頸都好啦！
</p><p>熱操控！JNCSSF-S20</p><p>機面按鍵採用熱感應操作，只須輕觸一下，即可選曲、播放、調節音色，內置2GB應該夠玩。<br> <br> 原價：$599<br> 開倉價：$480<br> 數量：100部</p><p>睇埋戲！YESYMP930</p><p>同為2GB版本，但支援埋MPEG4影片格式，抄三、四套電影都冇問題，只係屏幕太細唔易睇。<br> <br> 原價：$898<br> 開倉價：$692<br> 數量：30部</p><p>LCDTV<br>慳一萬&#13;</p><p>話之你搬去獨立屋咁寬敞嘅豪宅，抑或豆膶咁細嘅房間仔，總有一款LCDTV啱你放！今次揀選「機王」SONYBRAVIA開倉，平足萬幾銀，唔搶點得！
</p><p>46吋！SONYKLV-46V200A</p><p>解像度為1,366×768像素，雖未算FullHD輸出，但同樣內置HDMI端子，接駁高清碟機、錄影機啱晒！<br> <br> 原價：$30,800（CITIBANK信用卡優惠）<br> 開倉價：$17,880　<br> 數量：38部</p><p>擺房仔！TCLLCD20V5H</p><p>解像度得1,024×768，而且闊度僅20吋，唔支援HDMI端子，一味靠平，唔使$2,000玩得過！<br> <br> 原價：$2,380（CITIBANK信用卡優惠）<br> 開倉價：$1,896　<br> 數量：150部</p><p>開倉資料
</p><p>中原電器<br> 地址：旺角西洋菜南街1A號地下<br> 電話：27707608<br> 營業時間：10:30-23:30<br> 付款方法：CASH/EPS/VISA/MASTER<br> 開倉期：7月11-31日</p><p>剪印花：$88買2GBSD卡</p><p>都話《蘋果》讀者好着數！剪下此頁印花，即可用$88超筍價購買1張美國名牌2GBSD卡（原價$168）。數量僅300張，影印本無效，要買快手喇！<br> <br> ‧必須憑報紙上的印花才可以享有優惠。</p></body></html>