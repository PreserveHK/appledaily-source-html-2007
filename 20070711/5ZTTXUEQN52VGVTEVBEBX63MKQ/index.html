<html><header><meta charset="utf-8"><title>金手指：可不可能還我自由？ - 孫柏文</title></header><body><h1>金手指：可不可能還我自由？ - 孫柏文</h1><p>朱培慶唱K事件，已經有好多唔同嘅分析。孫柏文覺得，下台合理，港台無罪，不過應殺。因為作為一個傳媒工作者，我覺得嗰啲話「港台如果被殺，香港就會冇獨立聲音」嘅人，正硬膠也。因為如果你要走在正「中」間，只需買份《蘋果日報》，同一份「祖國奶水」報，跟住兩份都睇晒就可以。<br> 仲有，港台每年差唔多6億元嘅撥款，又可以畀幾多小朋友，喺啲教得好好嘅牟利幼稚園讀書？</p><p>處長K癮殺死港台</p><p>不過講真，如果今次港台被處長鋪K癮殺死，港台只可以怪自己。特區有個blog叫做「東南西北」，blog主好鍾意繙譯中文文章，畀番鬼佬明白特區同祖國嘅風土民情。除咗繙譯之外，blog主都會有用英文寫嘅分析文章，今次就畀我幫佢繙譯。<br> 基本上，「東南西北」話如果朱培慶唱K係「私事」，咁點解第一次朱處長做回應嘅時候，係港台呢個「公器」嘅公關做？如果港台真心覺得今次係「私事」，根本就唔會畀佢「公器私用」，應該係「佢死佢事」。港台因此形象嚴重受損。<br> 最後，孫柏文喺上個禮拜五收到一封朋友轉送嚟嘅電郵，今日想大家分享，在下面啲出。<br> 金手指網誌： http://phatdat.blogspot.com </p><p>友:<br> 請不要視今天的信為一封遺書。沒錯，我今天尋的是死亡，不過是塔羅牌中的「死亡」。懂用塔羅牌占卜的人，會告訴你如果在占卜過程中，你抽到「死亡牌」，不代表你將會魂歸天國。「死亡牌」只預言在生命中有些事情會得到了結，去到盡頭。<br> 各位，實不相瞞，我好攰。我想有好多事情得到了結。<br> 以前，熱愛我的工作，深愛我的女人。<br> 奈何愛，已經不在。<br> 我的工作，本應好簡單，只需管理一班毋須管理的精英，確定精英沒被滲透。奈何工作，已經變成一場戰爭。外來的攻擊，有如長江江水，綿綿不絕。有如花崗岩般的堅定，都會有崩潰的一日。<br> 我的女人，本應好簡單，我深愛她，她深愛我。奈何女人，已經變成一場交易，互惠互利。為符合世俗的預期，使他人覺得一切如常。內裏的折磨，有如熔爐烈火，熊熊在燃。有如黃金般的熱情，都會有耗盡的一日。<br> 工作已變成折磨，回家已變成工作。<br> 奈何愛，已經不在。<br> 我在尋找的了結，何時現？<br> 我在尋找的死亡，在那方？<br> 酒，不應再喝。喝了，只會有更多煩擾的電郵。不過今天應不是放下酒杯的一天。<br> 朱<br> PS.今晚我哋係咪落MustKara？好掛住Coco。</p></body></html>