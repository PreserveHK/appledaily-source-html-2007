<html><header><meta charset="utf-8"><title>中環在線：李國寶、梁啓雄形影不離 - 李華華</title></header><body><h1>中環在線：李國寶、梁啓雄形影不離 - 李華華</h1><p>香港管理專業協會（HKMA）前日舉行第46屆周年會員大會，李國寶成功連任做主席。<br> 至於理事會成員，大部份都係重選連任，只有兩位係新增嘅，分別係希慎置業嘅利子厚，同埋惠安集團梁啓雄。<br> 利子厚應該唔使多介紹，咁梁生又係乜水？冇錯！就係寶哥哥嘅好兄弟、先排佢嗰女捲入道瓊斯內幕交易案、移動萬眾嘅前度老闆、人稱雄爺嘅梁啓雄是也！</p><p>一齊搞過生意</p><p>猶記得內幕交易案單嘢爆出之後，Baby同雄爺幾十年交情暴露於人前，兩位除咗一齊搞生意，連做公職都連體拍住上，好似聖雅各福群會咁，雄爺係主席時，寶哥哥就做副主席，而HKMA呢邊睇嚟，應該係寶哥哥反客為主，叫埋雄爺一齊玩。不過兩位都咁口直心快，唔知遲啲會唔會有好多HKMA嘅秘密溜出街呢？</p></body></html>