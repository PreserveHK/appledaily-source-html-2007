<html><header><meta charset="utf-8"><title>中環在線：24小時捐錢 - 李華華</title></header><body><h1>中環在線：24小時捐錢 - 李華華</h1><p>華華噚日去黃大仙，但唔係去廟上香拜神，而係出席滙豐同7-Eleven嘅新服務記者會，原來𠵱家香港嘅善長仁翁，可以透過滙豐分行櫃位，捐錢畀八家慈善機構，滙豐每個月收到嘅捐款，大概30萬到。</p><p>800家分店</p><p>為咗方便善長仁翁，滙豐就同「些粉」搞搞新意思，大家可以喺便利店，任何時間都捐得錢。話晒7-Eleven有成800家分店，係滙豐分行（具櫃位）嘅10倍到，點都方便啲啦！不過，每次捐款，限額係100至5000蚊。<br> 滙豐嘅梁高美懿（圖中），噚日聯同7-Eleven香港及南中國CEO張家榮（左），仲即場代表公司，捐出合共8000蚊。<br> 滙豐話，遲啲會將呢個服務，擴展去其他慈善機構，華華諗，咁幾時又可以喺梗有一家喺咗近嘅「些粉」度提款呢？</p></body></html>