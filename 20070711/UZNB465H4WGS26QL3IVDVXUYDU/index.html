<html><header><meta charset="utf-8"><title>環球片場：全度妍搵銀做真我</title></header><body><h1>環球片場：全度妍搵銀做真我</h1><p>韓星全度妍自從攞咗康城影后後，榮登國寶級演員，最近佢就同好拍檔宋康昊拍咗個證券公司廣告，仲模擬電影頒獎禮嘅情景㖭。阿Net上網睇過，全度妍喺台上先叫前輩宋康昊講嘢，宋康昊就好風趣咁話：「當然是得到獎項的你先說。」兩人喺廣告入面，只係好簡單咁做番自己，就可以穩袋天價酬勞，影帝影后真係好着數啫。<br> <br> 網址： http://www.hanafn.com/upload/ADVTVCF/Hana_20070702.wmv </p></body></html>