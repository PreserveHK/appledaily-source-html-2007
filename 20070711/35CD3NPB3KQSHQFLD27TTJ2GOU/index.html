<html><header><meta charset="utf-8"><title>消費blog：HelloKitty變身地鐵車長</title></header><body><h1>消費blog：HelloKitty變身地鐵車長</h1><p>係女仔都鍾意HelloKitty，我當然唔例外啦，今次仲有好嘢第一時間通知大家，就係HelloKitty會穿上地鐵職員制服；噚日地鐵公關L拎住呢批最新造型嘅公仔出嚟，真係又「英」又得意。</p><p>公關L話，總共有六個造型嘅公仔（圖），分別係地鐵列車車長、助理消防及保安督導員、基建維修技術員、鐵道車輛維修技術員、車站助理、分組車站經理。我最like係列車車長，話晒控制成部車喎，同事寶寶就話鍾意維修技術員，貪佢manman哋。<br> 公關L話唔使拗，換晒咪得囉，由7月16日起每個禮拜換一個造型，乘客只要每星期嘅周一至周五，使用同一張成人或特惠八達通卡，乘搭10次地鐵，就可以換購價18元換一個。第七個星期，即係下月27日至9月2日，可以30元換購精英號珍藏列車同「我的地鐵好友」原聲CD，數量有限，先到先得。<br> 逢周一至周四刊出</p></body></html>