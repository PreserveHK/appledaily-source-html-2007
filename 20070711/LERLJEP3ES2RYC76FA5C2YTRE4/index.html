<html><header><meta charset="utf-8"><title>Wii手槍BioHazard必備</title></header><body><h1>Wii手槍BioHazard必備</h1><p>Wii版《BioHazard4》可以話畀到玩家一個全新玩法，手掣既可當刀砍，又可當槍射。不過Wii手掣直筒設計，當槍玩手感真係會差啲。着重手感玩家可以考慮呢款Wii手槍手掣，用法簡單，只要將手掣套入即可，槍身有槍柄同瞄準器，都幾似模似樣！</p><p>HelloKittyNDS袋</p><p>NDS向來甚得女玩家歡心，所以唔少配件都會打女玩家主意。最近Game場就見到呢幾款HelloKittyNDS機袋，雖然內袋無特別設計，不過淨睇外形已經夠晒吸引，款式仲有幾種揀㖭！</p><p>NDS/PSP兩用電池</p><p>對於機不離身嘅機迷，可能隨時都會有齊NDS同PSP喺身。額外電池相當好用，呢款流動電池外形四方，電量達9800mAh，最方便係同時支援NDS及PSP，機迷玩足一日都唔怕無電！</p><p>Wii都可以自配LCD</p><p>要同屋企人爭電視先有得玩Wii？有無諗過為Wii配番個LCD？呢款PEGA屏幕，就為Wii而設計，安裝好後就好似一部DVD播放機一樣。8.5"屏幕有獨立電源線，內置喇叭及調校顏色畫面等功能，配件附有車用電源線，遊車河都可以有Wii玩！</p><p>記者、攝影：許福合<br> 查詢：I-Gamer（27253338）</p></body></html>