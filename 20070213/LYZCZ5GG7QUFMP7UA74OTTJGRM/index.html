<html><header><meta charset="utf-8"><title>REVIEWS電腦：西北是非位<br>紅色NB　化解爭拗</title></header><body><h1>REVIEWS電腦：西北是非位<br>紅色NB　化解爭拗</h1><p>時近年尾，諸事好煩，日日跟男友大吵，是時候拜訪心理醫生（算命師傅）。相士話西北位是豬年的口舌是非位，要化解就要擺放屬火的紅色電子產品。其實，我都唔係迷信的人，不過，上網看到一部新出的紅色鋼琴面Notebook又薄又靚，仲用上新的SSD硬碟，反正紅色啱過年，又可保住我個桃花嘛！<br><br>記者：馬靜兒　<br>攝影：何家亮　<br>Model:Chimp</p><p>開機只需33秒</p><p>有時不是迷信的問題，如果做多少少就可以心安，真的無理由唔做，就如屬雞和屬狗的人，紅色的物件和電子產品可以提升他們豬年的桃花運；而放在家中或辦公桌上的西北位，更可化解口舌爭拗，紅色的SamsungQ40-SSD正好這樣用，不知不覺放了風水陣。實用性方面，Q40-SSD加入快閃記憶體SSD（Solidstatedisk），達到速度快、慳位、慳電和寧靜的好處。我試過開機只是33秒，快過其他Notebook好多，有時借畀細妹返學在圖書館用都唔怕嘈，Q40-SSD用上CoreSolo處理器U1400，低熱量兼耗電量低，又有電源管理軟件，加埋新加入的SSD慳電功能，使用時間可以更長。不過，我這部機平日一定要用來鎮守屋企的西北是非位。
</p><p>快閃記憶體防震防撞</p><p>最重要是我等橫衝直撞的人，跟人嗌交時，好容易衝動唔小心撞壞部機，硬碟內的資料就咁付諸流水，嗰種心情簡直是欲哭無淚，慘過看到自己喜歡的鞋，但斷晒Size。用了SSD可抵禦劇烈震盪或猛烈撞擊，即使發脾氣時，不小心由枱面掃落地，或者倒瀉水濺濕，SSD內的數據都不會失去。不過，擺好陣勢，爭執應該會少好多；放在屋企用，雖然要用跟機附送的外置式DVDSuperMulti睇碟，但平日用IEEE1394介面，燒碟則穩定好多。</p><p>SSD有何巴閉：</p><p>開機時間：33秒，快一般硬碟一倍。<br> 硬碟抄錄檔案時間：44秒，較一般硬碟快近一倍。<br> 讀寫速度：較傳統的HDD硬碟快300倍和150倍。<br> 運作溫度：在高至80℃，或低至-20℃的地方都可正常操作。</p><p>後記：</p><p>用SSD硬碟當然有其優點，但作為一本Notebook，32GB硬碟又點會滿足到Multi-media的用家，個人不大習慣無視像鏡頭和內置DVD燒錄機。雖然SSD行得快，但試機時都試過有Hang機情況出現，胡亂拆電池，連Windows都行唔到，這可能就是SSD的不足之處。其實，上個月都推出了用SSD的Q1（UMPC），但大家始終習慣用有Keyboard的Notebook多啲，所以今次將SSD加入薄機身的Q40，薄、輕、快，擺明針對女仔用戶，但Q1有的AVS熱鍵，唔使開Windows都可以睇碟聽歌，今次Q40卻沒有這個方便。</p><p>Samsung<br>Q40-SSD</p><p>處理器：IntelCoreSolo<br> 作業系統：WindowsXP<br> 記憶體：1.2GB<br> 硬碟：16GBSSD/32GBSSD<br> 屏幕：12.1吋（1,280×800）WXGA高亮度光屏幕<br> 視像晶片：IntelGMA945<br> 其他：藍芽v2.0+EDR、四合一多媒體插卡槽、外置式光碟機（隨機附送）<br> 尺寸：287.7×18×<br> 197.5毫米<br> 重量：1.14kg連6cell電池<br> 顏色：酒紅色及銀色<br> 售價：未定<br> Samsung（36984698）</p></body></html>