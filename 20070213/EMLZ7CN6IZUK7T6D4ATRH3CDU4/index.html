<html><header><meta charset="utf-8"><title>尖嘴掃平貨：<br>加連老威鎮街上樓舖(1)</title></header><body><h1>尖嘴掃平貨：<br>加連老威鎮街上樓舖(1)</h1><p>臨近新年，購買慾特別旺盛，身痕痕想來個大出血，首選一定係尖沙嘴加連威老道，因為唔單只地舖，連樓上潮舖都齊齊減價迎新年。一向走潮人路線嘅EO2成員Eric同Eddie，仲有鄧穎芝都異口同聲話威記上樓舖出晒名有好多正嘢，今勻佢哋就膽粗粗做導遊，帶大家上樓勁掃平靚正貨色，大家可以着新衫過新年喇！<br><br>記者：葉雪芯　協力：陸俊雄<br>攝影：林栢鈞、伍慶泉、陸俊雄&#13;</p><p>OHIO<br>掃Swoop支持本地貨</p><p>OHIO自家創作本地街牌Swoop，款式一向緊貼日本潮流，是以唔少日本潮人都親自去OHIO入貨，今次減價低至四折，梗係要入貨支持啦！此外，今次仲破天荒以六折賣Stussy，另外還有新進日本街牌SRES嘅tee，都同樣賣六折！</p><p>日期：即日起至2月17日<br> 時間：2:00pm-10:30pm<br> 地址：加連威老道53號1樓舖<br> 查詢：23162318</p><p>DoubleBrother<br>格仔褸玩OldSchool</p><p>本地街牌DoubleDog係DoubleBrother嘅產物，款式和質素都拍得住日本貨。最近佢哋做緊減價開倉，好多款式都係格仔紋，啱晒書卷味嘅男仔。</p><p>日期：即日起至2月25日<br> 時間：2:00pm-10:00pm<br> 地址：加連威老道71號1樓<br> 查詢：23116790</p><p>I囗Hea<br>褸款低過六折</p><p>加連威老道眾多樓上舖中，Hea都算是較多人識的舖頭之一，皆因佢有售多個日本品牌如Hare、Beams、菊池武夫等等，另外仲有Burberry、Polo，當然唔少得自家品牌Craves啦！𠵱家褸款全部減價，部份仲減到三九折！</p><p>日期：即日起至2月17日<br> 時間：2:00pm-8:00pm<br> 地址：加連威老道30號1樓<br> 查詢：25738308</p><p>Nano<br>裏原宿街牌集中地</p><p>Nano店內售賣嘅都是裏原宿街牌，如Homeless同Metropia咁，兩者都屹立十多年仍有多人追捧，今次Nano搞割價，呢兩個品牌部份減到四折，裏原宿死硬派係時候掃貨。</p><p>日期：即日起至2月25日<br> 時間：3:00pm-10:30pm<br> 地址：加連威老道30號A2樓<br> 查詢：25722900</p><p>SmellBiz<br>$30買美國牛</p><p>唔似其他樓上舖咁只係入日本街牌，呢度可以搵到較冷門嘅澳洲街牌。澳洲街牌唔玩花巧嘢，最鍾意玩logo同簡約，一個圖案、一個數目字已經好夠，最緊要係碼數大，身形高大嘅男生一定買到衫。</p><p>日期：即日起至2月17日<br> 時間：12:30pm-11:00pm<br> 地址：加連威老道華美達酒店1樓A舖<br> 查詢：27231191</p><p>威記漏網正舖<br>Retrostone</p><p>專賣古着、皮褸、牛仔褲，大把潮人「撐」！地址：加連威老道23號1/F（23688859）</p><p>Reach</p><p>最近開始玩本地highstreet派如StarDust同Grover。地址：加連威老道30號3/F（27717333）</p><p>山根英彥（HIDEHIKOYAMANE）</p><p>日本牛王Evisu創辦人山根英彥嘅老牛專門店。<br> 地址：加連威老道39-41號1/F（23670893）</p><p>Take5</p><p>專賣㗎仔潮牌，因就嚟搬舖，減價進行得如火如荼。<br> 地址：加連威老道41號1/F（23755731）</p></body></html>