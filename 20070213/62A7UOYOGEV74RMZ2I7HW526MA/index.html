<html><header><meta charset="utf-8"><title>尖嘴掃平貨：<br>加連老威鎮街上樓舖(2)</title></header><body><h1>尖嘴掃平貨：<br>加連老威鎮街上樓舖(2)</h1><p>Phase02　<br>名牌新袋一樣減<br><br>潮舖Phase02一向都有入名牌袋，VivienneWestwood、Burberry、COACH等，而且由於從外地入貨，所以價錢一向較平，今次做大減價，主打VivienneWestwood同BlueLabelBurberry，最低去到四二折，連07年新款都唔理，照減！</p><p>BlueLabelBurberry淺藍色手挽布袋，設計較斯文。<br> 原價$2,700　<br> 六五折$1,750</p><p>日期：即日起至2月17日<br> 時間：2:00pm-8:00pm<br> 地址：加連威老道38-40號華暉大廈2A室<br> 查詢：23692712</p><p>Closer　半價Bra做女神</p><p>開業短短半年就已經成為女生們行加連老威必去嘅一站，嗰度嘅內衣款式比傳統嘅多一點fancy感，且花巧款極多，品牌有美國Hustler同LegAvenue，今次就首選自家品牌半價開賣。</p><p>日期：即日起至2月17日<br> 時間：1:30pm-11:30pm<br> 地址：加連威老道25號A1樓<br> 查詢：23676116</p><p>easy　外褸低過兩折</p><p>主打型女潮衫嘅easy，褸款一向又齊又多，主打Witchy同NLG兩個品牌，吸引唔少女生，所以淨係一條加連威老道都有兩間分店。𠵱家全店減到最低少過二折，要買最好趁早。</p><p>日期：即日起至2月17日<br> 時間：12:00nn-11:00pm<br> 地址：加連威老道47號地下<br> 查詢：23686978</p><p>TargetOne　必買鞋帽配飾</p><p>賣板仔嘢賣到出晒名嘅TargetOne，場內有好多女裝鞋都勁減到三七折，不過因為某些鞋款已經斷碼，所以腳細女仔有着數。另外值得一提嘅係，日本潮牌Thrashercap帽都一律減到六六折！<br> <br> Everlast粉紫色帆船鞋，部份已經斷碼，另有粉紅色。<br> 原價$288　<br> 三五折$100<br> <br> Thrasher紅色鴨嘴帽加閃石logo字樣，出街好搶眼。<br> 原價$180　<br> 六六折$120</p><p>日期：即日起至2月17日<br> 時間：2:00pm-10:30pm<br> 地址：加連威老道23號A2樓<br> 查詢：35807203</p><p>Adlib　六折賣自家女潮服</p><p>專賣自家品牌及美國潮牌streetfashion嘅樓上舖Adlib，男裝一向多人捧場，就連自家品牌Adlib嘅女裝都好有質素，趁年尾女裝做減價低至六折，上去行轉分分鐘有意外收穫。</p><p>日期：即日起至3月12日<br> 時間：3:00pm-10:00pm<br> 地址：加連威老道47號1樓<br> 查詢：27233727</p><p>07年黑金依然大熱，這件新出的adidaszip-up你又豈能錯過。　售價$500
</p><p>Dahood<br> 專售adidas最新運動服、波鞋及配件。<br> 地址︰加連威老道45號地下（27221128）</p><p>這對高踭鞋，老闆話係全店最好賣的款式。售價$580</p><p>muboutique<br> 全店售賣自己設計的真皮鞋，款式特別。<br> 地址︰加連威老道34-36號gi3樓310-311號舖（66989180）</p><p>全setNike裝束新返唔夠一個星期。<br> 售價︰$299（外套）、$239（白色tee）、$419（迷彩褲）</p><p>ApexSportsCo.Ltd<br> 專賣Nike衫褲鞋襪，女裝較多。<br> 地址︰加連威老道42號地下（23120988）</p><p>最新日本限量黑色tee，是為紀念JoeStrummer而出。售價$400</p><p>INCREDIBLE<br> 專賣Rock友衫，貨品多屬美國及日本品牌，從來唔做減價。地址︰加連威老道69號2樓（28340833）</p></body></html>