<html><header><meta charset="utf-8"><title>PREVIEWS電話：巴塞隆拿直擊<br>《3GSMWorldCongress》<br>6110玩GPS　諾記組車隊圍圈試</title></header><body><h1>PREVIEWS電話：巴塞隆拿直擊<br>《3GSMWorldCongress》<br>6110玩GPS　諾記組車隊圍圈試</h1><p>今年巴塞隆拿《3GSMWorldCongress》比較特別，竟然要試車！其實今屆諾記主打新機係內置全球定位系統（GPS）嘅6110Navigator，所以喺FiraCongressCentre外面，要親身上由諾記組成嘅NISSANQASHQAI車隊兜咗西班牙嘅大街一轉，測試GPS穩定情況，除咗我哋，前前後後總共有十幾架車不停咁走，唔講仲以為試緊新車性能㖭！<br><br>記者、攝影：陳國輝</p><p>45分鐘全程試「位」</p><p>老實講，測試GPS從未試過咁認真同詳細，喺香港就算你揸住架Benz都冇用，高樓大廈多到瀉，點試？喺巴塞就唔同，FiraCongressCentre嘅商業大廈，兼附近嘅民宿最高都唔夠10層樓，試GPS梗係最爽！有靚仔司機帶我哋遊一轉就不在話下，隔籬仲有導遊姐姐解說，我同另一行家就坐喺車尾細聽，似足遊車河咁Enjoy。<br> 埋到位，即見金髮姐姐拎住部白色6110Navigator伺候，車頭窗仲放咗部黑色版本等司機跟番條路揸車，全程約6公里，途經AvingudaDeRoma及幾條大街，最估唔到個Position勁準、跟得好貼，完全唔覺有Delay，而且喺準備轉彎時，地圖上亦有圖片及英文語音指示，夠晒體貼；據講到香港正式推出嗰陣，仲會內置埋香港地圖，最啱鍾意去郊遊、遠足嘅駕車人士。</p><p>PROFILE</p><p>制式：WCDMA及GSM四頻<br> 體積：101×49×20mm<br> 重量：123g<br> 主要功能：內置GPS（全球定位系統）、200萬像素相機、支援最高3.6MbpsHSDPA、T-Flash記憶卡<br> 顏色：黑、白<br> 售價：430歐元（約$4,300港幣）<br> 推出日期：第二季</p><p>必昅第二季新機<br>E61i玩手指</p><p>用QWERTY書寫電郵係佢強項，今次InternetEditon仲加入咗唔少AdvancedAttachementHandling，例如機面特設Email專掣，等你一按即Send。
</p><p>PROFILE：WCMA及GSM四頻、200萬像素相機、EDGE、WiFi、QWERTY鍵盤<br> 顏色：銀×黑</p><p>E65玩3G</p><p>勁似6280嘅滑蓋式3G機，彩芒解像度為240×320，可一次過顯示12格MenuIcon，反轉用200萬像素相機嚟影相，或變成ViewFinder亦都咁Sharp。另配WiFi上網，不過芒Size唔算Wide，可能會睇得辛苦少少。</p><p>PROFILE：WCDMA及GSM四頻、200萬像素相機、WiFi、EDGE<br> 顏色：黑、紅</p><p>大大隻E90　功能好全面</p><p>雖然諾記Communicator都比較笨重，但贏在功能勁，到E90呢一代仲把炮，內置GPS不特止，更配備320萬像素相機、WiFi、3G連視像鏡頭以及HSDPA技術，用嚟俾發燒級玩家試盡所有分唇就啱晒！</p><p>PROFILE：WCDMA及GSM四頻、320萬像素相機、內置GPS、WiFi<br> 顏色：黑、紅</p><p>N77睇電視</p><p>當本港PCCW仲未落實係咪用DVB-H作為流動電視制式之前，諾記推出另一款電視手機N77，同早前部N92相比，最明顯係Slim咗，身形同N73相若，佢仲可返轉頭睇30秒前漏咗嘅精采片段。</p><p>PROFILE：WCDMA及GSM三頻、200萬像素相機、DVB-H數碼電視<br> 顏色：銀×黑</p><p>會場逼過年宵<br>Show女花臣多&#13;</p><p>疏乎花絮
</p></body></html>