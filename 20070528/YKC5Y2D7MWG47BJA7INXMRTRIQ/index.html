<html><header><meta charset="utf-8"><title>環球片場：藤原紀香醉酒拍廣告</title></header><body><h1>環球片場：藤原紀香醉酒拍廣告</h1><p>即將喺後日擺結婚酒嘅日本過氣尤物藤原紀香，早前為當地燒酒「月桂冠」拍廣告。阿Net上過燒酒官網睇過段片，紀香真係好真性情咁同廣告另外兩位男演員石原良純同宮崎哲彌飲酒，不過日前有爆料網話紀香拍攝當日真係飲大咗兩杯，令佢隻眼變得好細，而且面部浮腫得好難睇。要真情投入拍廣告係好事，不過失晒儀態就唔係咁好啦。<br> 網址： http://www.gekkeikan.co.jp/products/cm/meta/tsuki.asx </p></body></html>