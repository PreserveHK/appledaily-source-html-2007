<html><header><meta charset="utf-8"><title>波牛周杰倫唔敢掂阿Sa</title></header><body><h1>波牛周杰倫唔敢掂阿Sa</h1><p>周杰倫、蔡卓妍（阿Sa）、陳柏霖及曾志偉等演員，昨日在台灣出席電影《灌籃》記者會，而他們在片中一直保密的角色造型，也在記者會上曝光。現場傳媒要求兩位男女主角阿Sa及周杰倫合照，但周杰倫即時害羞起來，只肯和阿Sa並肩而立，最後要記者多番要求，他才肯伸出手放在阿Sa的肩膊上拍照，氣氛尷尬。</p><p>自創打氣表情</p><p>阿Sa在戲中的扮相有點土氣，戴了一副粗框眼鏡，又沒有太多的化妝，她認為角色可以用反璞歸真來形容，阿Sa說：「我戴住副粗框眼鏡，真係幾樸素㗎！我嘅角色係做周杰倫球隊嘅經理人，成日要對住鏡頭做好多鼓勵表情，我自己設計咗七個唔同嘅加油同輸波表情，絕對係演技大挑戰。」<br> 撰文：林妃</p></body></html>