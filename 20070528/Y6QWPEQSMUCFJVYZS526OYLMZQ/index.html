<html><header><meta charset="utf-8"><title>娛樂怪史：劉錦玲哭訴被摸胸</title></header><body><h1>娛樂怪史：劉錦玲哭訴被摸胸</h1><p>時間：l02年4月<br> <br> 地點：無綫劇集《絕世好爸》<br> <br> 人物：劉錦玲、李子奇<br> <br> 經過：劉錦玲由亞視過檔無綫後，02年有份演劇集《絕世好爸》，佢同李子奇有一場戲講佢哋分手，拍攝拉拉扯扯嘅場面時，劉錦玲投訴俾李子奇「鹹豬手」，並力斥對方隻手不慎觸碰到佢嘅胸部。<br> 劉錦玲事後提起件事喊晒話：「其實當日係佢（李子奇）激動咋，我當時係同佢講唔好意思，你係咪錯手掂到我，我由始至終冇話佢博懵，佢就係咁鬧我，我係女仔嚟㗎。」發生呢件事後，仲有一場李子奇掟劉錦玲落梳化嘅對手戲，劉錦玲話：「佢比我預期中大力，可能佢入戲。」<br> 當劉錦玲一輪哭訴後，大家以為事件告一段落，點知當佢同李子奇趕拍劇集《帝女花》喺化妝間碰頭，雖然已經刻意保持距離，記者要求佢哋合照，劉錦玲拒絕：「唔好啩，我想低調處理。」李子奇則否認自己有「鹹豬手」，佢話：「我覺得對方係想有新聞先咁講，喺咁多人面前我點會咁做，除非我係大衞高柏飛啦。」<br> 近年劉錦玲開始明白花無百日紅嘅道理，為咗前途，佢兼做保險經紀，已經減少好多幕前演出。</p></body></html>