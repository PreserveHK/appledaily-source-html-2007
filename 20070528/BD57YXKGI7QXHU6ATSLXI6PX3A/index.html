<html><header><meta charset="utf-8"><title>馮仁昭四圍超：鄭融借緋聞谷新碟 - 馮仁昭</title></header><body><h1>馮仁昭四圍超：鄭融借緋聞谷新碟 - 馮仁昭</h1><p>鄭融噚日喺港台出席「耆能盡現──社區建設計劃」記者會，日前佢被本報拍得同年輕音樂才子莊冬昕夜遊中環，佢解釋話當日只係相約一起到陳奐仁錄音室試音，之後步行去雲咸道取車，絕非浪漫拍拖，佢笑住話：「一啲都唔浪漫，浪漫嘅話我就化多幾滴妝。」佢又話：「若果大家想知我有冇拍拖同心聲，嚟緊買我隻新碟，聽吓新歌就會知。」</p></body></html>