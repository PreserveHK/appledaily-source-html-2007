<html><header><meta charset="utf-8"><title>細契發圍贏大契<br>馮仁昭四圍超：溏心家族開新劇 - 馮仁昭</title></header><body><h1>細契發圍贏大契<br>馮仁昭四圍超：溏心家族開新劇 - 馮仁昭</h1><p>無綫熱爆劇集《溏心風暴》呢個禮拜五（6月1日）就播大結局，劇中演員仍不敢鬆懈，噚日就喺將軍澳中心鴻星酒家預先舉行結局篇慶祝會，順便催谷收視。</p><p>「俾人鬧好開心」</p><p>《溏》劇上個禮拜收視再躍升，平均有35點（約227萬人次）收看，上星期四講到細契發圍爭6億家產，激到夏雨大鮑暈低，最高更錄得40點（259萬人次），超越大契病死一集。<br> 噚日除咗藝員落力造勢外，無綫高層曾勵珍都撐場，並一聲令下召集各人拍新劇，佢話：「希望原班人馬開劇，一個都不能少，大家到時唔好話冇期。」<br> 細契關菊英話拍40集唔夠喉，最好係長劇。由收視可見細契吸引力拍得住大契，關菊英謙虛咁話：「相信係一路鋪落嚟啫，係睇整體，大契開咗個頭好緊要，啲人先會再追。」佢又話：「𠵱家喺網上日日俾人鬧，但都好開心，啲網民好肉緊勸我唔好俾常在得呃。」楊怡同鍾嘉欣已經打算請大家食飯賀收視，鍾嘉欣話等埋林峯返港後計劃請大家唱K。</p></body></html>