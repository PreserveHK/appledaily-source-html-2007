<html><header><meta charset="utf-8"><title>逃生記<br>「好彩仔醒目　否則一鑊熟」</title></header><body><h1>逃生記<br>「好彩仔醒目　否則一鑊熟」</h1><p>昨晨1時許，觀塘和樂邨新安樓大部份居民都已入睡，其中15樓一名16歲讀中四的姓梁少年，為應付考試，正開着電腦溫習；突然，電腦屏幕「噗」一聲熄滅，他開門查看停電原因，才知道原來發生了火警……梁母事後說：「都係個仔醒目及時帶我哋逃生，如果唔係可能會全家一鑊熟，我哋都算好彩啊！」</p><p>梁父心臟病發暈倒</p><p>不過，在火警中，患有心臟病的梁父在走火時突然病發，一度心臟停頓，幸最終大步檻過。女戶主梁太表示，58歲的丈夫患有心臟病，須定時覆診和食藥，但仍可以繼續當護衞員。她講述的逃生過程，可說是既好彩亦唔夠運。她說：「當時我同老公瞓緊覺，好在個細仔在用電腦做緊功課。突然間，因為火燭冇咗電，佢打開門睇見走廊尾火燭，立即叫醒我哋，一齊用濕毛巾掩口落樓逃生。」<br> 梁太又說：「我哋3個行咗15層樓梯落到地下時，老公突然心臟病發暈低。好彩有救護員立即幫佢急救。佢當時好危險，三度無呼吸脈搏，救護員要三次用儀器電擊佢心臟救番佢。點知救護車送佢入院途中又壞車，好彩轉車送到醫院搶救後，情況經已有好轉。」<br> 另一名居住在火場附近單位的溫先生，因為走廊濃煙密佈，無法帶同年邁母親逃生。他多次致電救助，但15分鐘後，仍未見救援人員出現，正欲冒死開門逃生時，見到消防員已穿過濃煙趕至，母子其後被帶到安全地方，但兩人都因吸入濃煙感不適，須送院治理。</p><p>專家建議貼身照顧</p><p>對於今次懷疑縱火肇禍青年是因為濫藥導致思覺失調，中文大學精神科學系李誠教授表示：「索K、啪丸或濫藥出現思覺失調，原因是這類毒品令腦內的多巴胺（Dopamine）大量釋放，令人產生幻覺及妄想。思覺失調患者接受治療出院後首3個月是高危期，家人應配合社工及醫生，對患者進行貼身照顧及關懷，以免讓患者再接觸到丸仔及毒品。」<br> 本報記者</p></body></html>