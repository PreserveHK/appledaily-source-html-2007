<html><header><meta charset="utf-8"><title>國際Gossip<br>康城得獎動畫被指敵視伊斯蘭</title></header><body><h1>國際Gossip<br>康城得獎動畫被指敵視伊斯蘭</h1><p>由流亡海外伊朗才女沙塔碧（MarjaneStrapi）執導嘅動畫片《Persepolis》，前日（周日）喺法國康城影展中勇奪「評審大獎」（JuryPrize），卻激嬲伊朗政府。伊朗總統文化顧問凱勒胡爾（MehdiKalhor），噚日指摘該片宣揚伊斯蘭恐懼症（Islamophobia），抹黑伊朗文化。<br> 《Persepolis》由沙塔碧嘅同名漫畫改編，講述1979年伊斯蘭革命後點滴。當年沙塔碧只有八歲，革命後生活受到好多限制，佢青少年時期好敢言，家人怕佢得罪政府，所以將佢送去澳洲升學。沙塔碧較早前話，唔打算返伊朗。<br> 法新社</p></body></html>