<html><header><meta charset="utf-8"><title>關心妍戥人甜蜜</title></header><body><h1>關心妍戥人甜蜜</h1><p>關心妍（Jade）、李亞男及胡蓓蔚前晚在將軍澳電視廣播城錄影《超級紅人館》，阿Jade表示今個聖誕及除夕接了不少登台工作，特別是婚禮表演，她說：「真係好多，滿月都有，可能啲人有錢，請歌手去表演。」問她出席婚宴見到新人成雙成對，可有酸溜溜的感覺，她說：「覺得sweet，不過自己啲歌大部份都唔唱得，因為都係講失戀，要作番啲sweet啲歌或者唱英文歌。幾好賺㗎，逐首計，唱兩、三首。」</p><p>睇化愛情</p><p>問阿Jade可在婚宴上遇上心儀對象，她說：「唱完歌通常係咁影相，都冇乜留意，有時見到啲情侶分手十幾年，輾轉又喺埋一齊，自己都試過，不過狼來了三次都夠喇，唔可以強求，以前男友都結咗婚。」<br> 採訪：李珮洳　攝影：葉君海</p></body></html>