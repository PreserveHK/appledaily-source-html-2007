<html><header><meta charset="utf-8"><title>維他命勁過番茄　食尖椒抗炎</title></header><body><h1>維他命勁過番茄　食尖椒抗炎</h1><p>都唔知行乜衰運，呢幾個月都冇晒口福，食物接二連三咁出事，又諾沃克病毒，又豬鏈球菌肺炎。計我話食材出乜證書都假，最穩陣就係自身抵抗力強，百毒不侵最放心。原來含有抗氧化功能的維他命A、C及E和礦物質硒、鋅，對加強免疫能力尤其顯著，食齊佢哋就冇有怕。</p><p>記者：劉昱蘭　攝影：陳盛臣<br> 示範：逸東酒店逸東軒譚棟總廚（27821818）</p><p>參考︰醫院管理局營養資訊中心網頁<br> （ http://www.ha.org.hk/dic/gn_11_02.html） </p><p>燒賣餡釀尖椒</p><p>價錢︰$12/4人<br> 需時︰10分鐘<br> 材料：豬肉碎4両、蝦仁2両、冬菇粒1/2両、尖椒4隻、生粉/油少許、頭抽適量<br> 做法：尖椒開二，怕辣的記緊去清椒瓤；蝦仁及冬菇粒剁碎，與豬肉碎一起拌勻成燒賣餡料；尖椒上生粉，然後釀入已剁碎的餡料。起油鑊慢火煎椒約5分鐘，加頭抽調味即可。<br> 貼士︰煎椒只需煎釀入肉的一面，這樣肉才夠熟，煎過的椒好易變黃，影響賣相。<br> 知多啲︰青椒（尖椒亦屬青椒的一種）所含的維他命C，是番茄的5倍、檸檬的2倍。另外它又有維他命Ｐ，能降低血壓及防止動脈硬化。</p><p>尖椒</p><p>售價<br> （a）$12/斤</p><p>七味鹽燒美國生蠔</p><p>價錢︰$40/4人<br> 需時︰10分鐘<br> 材料：桶蠔4隻、七味粉1茶匙、煙肉2片、紅椒1/2隻、葱/蒜茸各少許、脆漿粉/油/水各適量<br> 做法：桶蠔汆水，以油及水開好脆漿粉（水佔2/3，油佔1/3是最佳份量，炸出來才夠鬆化）。桶蠔上脆漿粉後，以7成油炸約3分鐘，再落鑊，伴以煙肉（切粒）/紅椒/葱/蒜茸/七味粉，略兜即可。<br> 知多啲︰蠔含有大量的維生素及礦物質，特別係硒、鋅等微量元素含量尤其豐富。</p><p>美國桶蠔</p><p>售價<br> （d）$59.9/桶</p><p>松子鮮炸銀鱈魚</p><p>價錢︰$30/4人<br> 需時︰10分鐘<br> 材料：銀鱈魚8両、腰果4両、松子2両、蛋1隻、油/麵粉各適量<br> 做法：腰果/松子弄碎，打好蛋，銀鱈魚依次上麵粉、蛋漿及果仁碎，然後燒熱6成油，放魚落油鑊炸約5分鐘，至兩面金黃色即可。<br> 知多啲︰果仁類有大量維他命E，而腰果、松子則有豐富的不飽和脂肪酸，有助心臟血管暢通。</p><p>松子</p><p>售價<br> （a）$10/11/2両　平之選<br> （d）$51.5/125g</p><p>蜜餞地瓜片</p><p>價錢︰$10/4人<br> 需時︰10分鐘<br> 材料：番薯2両（師傅推介︰黃芯番薯較清甜）、蜜糖2湯匙、脆漿粉/油/水各適量<br> 做法：番薯切薄片，沾上開好的脆漿粉（開脆漿粉生炸番薯，較炸生蠔多些水，約佔3/4，油則佔1/4），以7成油輕炸1至2分鐘。白鑊煮蜜糖數秒至溶，熄火加入炸好的番薯拌勻，見蜜糖遇冷凝固即可上碟。<br> 知多啲︰橙黃色的蔬果，如番薯、甘笋、木瓜等，都有高含量的維他命A。</p><p>番薯</p><p>售價<br> （a）$8/斤<br> （b）$3.5/100g<br> （d）$5.9/斤　平之選</p><p>濃湯野菌浸津白</p><p>價錢︰$30/4人<br> 需時︰15分鐘（未計煲湯時間）<br> 材料：津白12両、珍珠菇1杯、鮮冬菇4隻、豬手1隻、雞腳10隻、水5斤（約10湯碗）<br> 做法：津白切好，珍珠菇及鮮冬菇汆水，備用。豬手連皮、雞腳和水，大火煲4小時至起膠，成奶白色的濃湯（若要縮短時間，可用即食的豬骨湯，或以清雞湯代替），加入津白及雙菇煮至腍及入味即可。<br> 知多啲︰菇菌類食材所含的礦物質硒和鋅，跟生蠔一樣咁豐富。</p><p>鮮冬菇</p><p>售價<br> （c）$4.6/156g<br> （d）$4.9/200g　平之選</p><p>超市/街市資料</p><p>a.沙田正街街市<br> 沙田正街20號<br> <br> b.西田（沙田）<br> 沙田新城市廣場3期3樓<br> 26941111<br> <br> c.惠康（屯門）<br> 屯門時代廣場北翼第二層18號舖<br> 24416294<br> <br> d.百佳（荃灣）<br> 荃灣惠荃路22-26號綠楊新邨市場<br> 24024369</p></body></html>