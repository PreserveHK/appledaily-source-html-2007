<html><header><meta charset="utf-8"><title>董敏莉裝假狗谷籮</title></header><body><h1>董敏莉裝假狗谷籮</h1><p>馬國明和董敏莉（Monie）昨日以呂奇和陳寶珠70年代造型，出席中環舉行的新世界電訊記者會，大會首播兩人的懷舊造型電視廣告及花絮，廣告中Monie扮演身材婀娜的寶珠姐，雖然上圍不用加墊，但她自爆臀部似男性，故要在裙內加墊，她說：「加咗墊坐都舒服好多，最後個墊重送埋畀我。」</p><p>馬國明想生仔</p><p>馬國明透露現正拍攝的劇集《古靈偵探》預計農曆年前煞科，他正計劃與家人到英國旅行，並剛於聖誕節第二次做舅父，問會否有衝動想當爸爸？他說：「我不嬲都想，賺多啲錢先，穩定啲先，生小朋友要400萬，我又未有對象。」當記者提到曾華倩的名字時，馬國明微笑地唉了一聲，問近日兩人拍劇是否經常見面？他說：「真係冇乜，我哋得兩、三組場口。」談到華倩是否好女仔時，馬國明笑言：「我了解吓先。」<br> 採訪、攝影：馬建華</p></body></html>