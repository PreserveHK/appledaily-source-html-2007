<html><header><meta charset="utf-8"><title>街上煙民狂噴氣途人行旺角閃身避</title></header><body><h1>街上煙民狂噴氣途人行旺角閃身避</h1><p>2007年起香港劃分成兩個世界，一個是室內的無煙空間，一個是室外的煙霧都市，煙民被迫上街吞雲吐霧，非煙民阿三初時以為新禁煙條例實施後有好日子過，怎知滿街煙民令他更難受，「𠵱家喺街上多咗好多人一路行一路吸煙，好難頂，尤其行旺角，要左閃右避，真麻煩！」</p><p>很怕二手煙的阿三在香港討論區向全城「吸煙大佬/大姐」發公開信，他指煙民以為在街上抽煙不會影響別人，「其實二手煙會吹埋行喺後面或經過佢身邊嘅人，一陣煙兜口兜面吹過嚟，大佬，真係好難頂㗎，唔好咁客氣啦，小弟唔吸煙㗎。」
</p><p>在家中苦練閉氣</p><p>他認為煙民最好「企定定」抽煙，「我唔影響你吸煙，你都唔好影響我行過好嗎？大家各不相干，好嗎？」他說若街上二手煙霧愈來愈濃厚，可能令非煙民作出激烈反抗，「遲早政府要喺街邊劃吸煙區，唔准煙民一路行街一路食煙。」<br> 阿三的公開信獲大量非煙民支持，Ronnie稱若情況惡化，日後可能要戴氧氣筒上街；爽爽稱近日開始在家苦練閉氣，以避免在街上吸到二手煙。煙民則對被迫到無處容身忍無可忍，天才BB怒斥非煙民無理，「咁驚煙味唔好出街吖！笨！我追住你哋嚟噴㖭呀！」日落尖東說邊行邊抽煙很正常，「我要丟煙頭，唔通要攬住個垃圾桶通街走？」<br> <br> 《蘋果》網聞版請你報料！大家無論在網上網外發現任何騎呢搞笑的事情，都歡迎提供照片或短片資料。<br> 一經採用可獲酬100元<br> 請附姓名、電話及電郵地址，電郵到：newsapple@appledaily.com&#13;</p></body></html>