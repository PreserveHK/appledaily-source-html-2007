<html><header><meta charset="utf-8"><title>沙士烙印<br>淘大主席：生人勿近</title></header><body><h1>沙士烙印<br>淘大主席：生人勿近</h1><p>回憶那段日子，災場很多，威院只是其中一個，超級播毒者後來找上了淘大花園。<br> 淘大業委會聯會主席葉興國記得，那時屋苑的病患人數，在五日間由7人飆升至80多人，關鍵的3月31日，政府清晨宣布封樓，很多人找他求助，「你有冇印象？當時啲人用膠袋笠頭，拉住行李走，有啲人走唔切，打開窗大叫，有啲人投訴麵包冇牛油，到4月1號下晝，就話要搬去營地，搬到凌晨兩、三點，當時大家都覺得好無望。」<br> 度假營的環境非常惡劣，10人共用洗手間，全靠傳媒迫使政府改善，「當時覺得好憤怒，政府樣樣都慢幾拍，永遠搵唔到政府啲人，要搵傳媒，見咗報，政府先至有反應。」<br> 隔離的居民中，20人其後證實染病入院，當中10多人死亡，「捱咗10日佢哋終於返嚟，脫離鬼門關，當時真係好開心，我哋搞咗個歡迎會，整咗啲慰問卡，但係當時唔好話董建華，一個政府官員都無嚟到。」<br> 對於沙士的一切，葉興國記得清清楚楚，全港1,700人染病，淘大居民佔了330個，單是E座就死了42人，十數個單位，全都亮了白蠟燭；印象最深，是F座一位住客，其妻在瑪嘉烈醫院深切治療部，他不得其門而入，「我揸車送佢去醫院，求啲病房經理，覺得成間醫院啲醫生眼神都好無望。」</p><p>「嗰度好似鬼城」</p><p>這位丈夫最終放棄探望太太，「第二朝佢打畀我，話佢老婆過咗身，已經燒埋，我聽到都好感觸，無諗到一座大廈都死咁多人。」身為「村長」的葉興國，其後為居民擔幡買水，想起當年的慘況，禁不住流淚，「嗰時呢度真係好似鬼城咁，生人勿近。」<br> 諷刺的是，沙士過後，很多遊客到淘大參觀拍照，把那裏視為景點，政府更一度擬在淘大設紀念碑，是居民反對才擱置，「中國人好棹忌，覺得嗰啲人係枉死，𠵱家大部份E座患過病嘅人都搬走咗，嗰度始終都係傷心地。」<br> 回歸10年倒數67日</p></body></html>