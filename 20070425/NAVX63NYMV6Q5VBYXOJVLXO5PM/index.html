<html><header><meta charset="utf-8"><title>馬仔錯字有根據</title></header><body><h1>馬仔錯字有根據</h1><p>陳浩民、馬浚偉及楊思琦等一班劇集《天機算》演員，昨日到九龍灣展貿進行「命運在我手保齡球賽」，談到最近有觀眾上網批評馬仔與陳山聰在戲中讀錯字，馬仔將「煮豆燃豆萁」的「萁」讀成「其」音，又指陳山聰說「一啲頭緒都冇」，「啲」不應出現在古裝片。</p><p>主角玩暗寸</p><p>馬仔昨日解釋說：「我之前拍《洛神》都有講呢句，嗰陣監製梅小菁特登問過中大教授，教授話正音係『其』。同埋『啲』字應該係廣東話。」馬仔謂很歡迎觀眾挑剔批評，演員才有進步機會。該戲踏入第二周，平均收視均逾30點，問陳浩民會如何慶祝，他說：「馬仔先係主角，係都問佢或者監製啦。」馬仔聞言說：「個個都係主角，元華都係。」<br> 採訪：卓美娟　攝影：陳順禎</p></body></html>