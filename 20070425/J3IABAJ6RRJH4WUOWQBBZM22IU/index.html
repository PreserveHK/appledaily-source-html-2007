<html><header><meta charset="utf-8"><title>馮仁昭四圍超：詹瑞文免費請睇騷 - 馮仁昭</title></header><body><h1>馮仁昭四圍超：詹瑞文免費請睇騷 - 馮仁昭</h1><p>詹瑞文噚日喺灣仔出席「男人之虎勁撐香港大行動2之飲食業老友記」記招，佢個舞台劇《男人之虎》（伸凸手版）下月9號開騷，詹瑞文話為咗幫香港飲食界從業員打氣，會免費請佢哋睇騷，名額100個，仲計劃緊請啲住喺天水圍、元朗區嘅居民睇騷，包埋接送。點解要請佢哋睇？阿詹話因為嗰啲人住得遠，平時少出市區睇舞台劇，估唔到住得遠都有着數！
</p></body></html>