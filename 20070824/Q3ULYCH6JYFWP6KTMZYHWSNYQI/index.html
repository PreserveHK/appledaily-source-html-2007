<html><header><meta charset="utf-8"><title>web一web：見工面試切勿禮讓</title></header><body><h1>web一web：見工面試切勿禮讓</h1><p>「P-Ma」在高登討論區提出嚴厲教訓：「出嚟搵食，一定要強勢壓倒其他人，使乜禮讓！請個人返嚟做嘢，禮讓點開單呀！」原來有網友自嘲見工時因學歷低，被其他大學面試者搶咪發言，自卑心作祟下他不斷「禮讓」，雖然全部面試者都要「回家等消息」，但擔心自己無機會，結果被P-Ma鬧。</p><p>幾乎沒機會發言</p><p>網民「後浪」早前到某銀行面試證券經紀職位，豈料同批面試七人之中，三個係中大財務學系畢業，英文流利兼「勁sell學歷」：「專題討論時，好幾次跟佢哋同一時間發言，為咗禮讓，都畀佢哋講先，有個interviewer（接見者）睇唔過眼，我先至有機會講嘢！」他坦言好希望得到這份工作：「結果係全組人一齊等通知！」<br> 「亂砌膠人」好言安慰：「成日搶咪嗰啲我覺得冇乜好結果！」<br> P-Ma都教路不要禮讓：「學大班鄭、沙聲黃先係正路！」「後浪」帶點無奈說：「我對上一份工月入萬幾，不過成世冇得升之嘛！呢間銀行啲要求，喺同業嚟講都算幾低，得佢哋請非大學生做經紀咋！」</p></body></html>