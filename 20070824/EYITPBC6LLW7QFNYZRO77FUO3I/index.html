<html><header><meta charset="utf-8"><title>「叫許太都一樣」<br>李嘉欣甜笑認嫁咗</title></header><body><h1>「叫許太都一樣」<br>李嘉欣甜笑認嫁咗</h1><p>不認不認還須認，李嘉欣被傳今年6月與許晉亨到美國秘密結婚，儘管伊人一直矢口否認，但昨日她出席中環ifc一個活動時，被問到現在是否該稱呼她為許太，嘉欣即說：「都係一樣。」再被問註冊時是否穿上白色裙時，嘉欣更一味甜笑，然後說：「已經係答案。」以幸福笑容默認了自己的許太身份。</p><p>現年37歲的李嘉欣，去年與45歲的許晉亨相戀，拍拖短短一年，即於今年6月傳出到美國華盛頓秘密註冊結婚，上月更有消息指許晉亨父母許世勳夫婦，把家族擁有的山頂司徒拔道豪宅曉廬其中兩個市值逾億的高層單位，送給兒子和嘉欣作為結婚禮物。</p><p>順其自然<br>「唔好改四個字嘅名」</p><p>自從秘密結婚消息傳出後，嘉欣每次出席公開場合均成傳媒追訪目標，但伊人對婚訊始終三緘其口，不肯透露半句，直至昨日她為施華洛世奇（Swarovski）在中環ifc舉行的「心靈時光水晶展覽」擔任嘉賓時，才終於首度承認自己的許太身份。<br> 李嘉欣昨日身穿白色鬆身裙及平底鞋，配以一套新娘系列水晶首飾示人，打扮猶如新娘子一般。記者問現在是否應稱呼她為許太時，嘉欣竟說：「都係一樣，但唔好幫我改個四個字嘅名（指許李嘉欣），我都係姓李，總之叫我Michele開心啲。」問嘉欣穿白色裙是否配合心情？她說：「條裙買咗好耐，係私伙，我買嘅時候冇諗呢啲問題，我對白色裙冇乜感覺。」記者追問她註冊時是否也穿上白色裙時，嘉欣一味甜笑，然後說：「已經係答案。」那麼她是否默認已結婚？嘉欣說：「有啲問題唔使答，好攰呀，唔想答。」<br> 有記者問她結婚會否公開？嘉欣說：「唔會冚住，但亦都唔會開記招咁誇張，順其自然。」那麼現在是否正順其自然地公開？嘉欣反問道：「你覺得呢？我個人心情好開心，唔想講任何一樣嘢之後，令人有其他嘢寫出嚟，我怕煩，唔想講呢個問題。」早前有報道指嘉欣用口餵亨亨飲香檳，對此嘉欣說：「冇乜反應，信嘅人儘管信，有啲人好鍾意咬住我唔放。」<br> 記者提到明日是亨亨前妻何超瓊（Pansy）的生日時，嘉欣即瞪大眼說：「你問我？」問嘉欣會否與亨亨一起參加Pansy的生日派對，她說：「我以為你問我生日，搞到我頭上邊有10個問號。你應該問許生或者有關人士，佢哋自有安排。」跟亨亨在一起後是否減少了工作，或是對工作比較揀擇？嘉欣說：「一向冇乜壓力，工作同私人嘢保持平均就開心。自己𠵱家都有特別設計珠寶同自己系列嘅鞋，咁啱有人有資源去做，本身我又有啲idea，所以會做啲crossover。」那麼婚紗會否也是自己設計？嘉欣說：「唔答。」</p><p>前夫再婚<br>超瓊開會拒作回應</p><p>有傳許晉亨的父母並不喜歡嘉欣，對此她說：「佢哋覺得係乜就乜，事實同影出嚟嘅嘢好大出入。」如此說法是否指奶奶政策成功？嘉欣則不作回答。<br> 昨日嘉欣罕有地穿上平底鞋配鬆身裙，不禁惹來諸般猜想，問她會否生BB時，她說：「我從來都冇諗過，我𠵱家體重得105磅，瘦咗8磅，唔係咁容易有呢啲嘢發生。」被問到結婚消息傳出後，追求者是否不敢再打她主意，嘉欣說：「報道出咗之後，譬如10個人同我接觸聯絡嘅，有8個都唔見咗，淨得兩個意志比較堅定。」<br> 對於嘉欣默認許太身份，記者昨日致電何超瓊時，她說：「第一，我開緊會，第二，我係唔會接受電話訪問。」<br> 採訪：羅慧敏<br> 攝影：陳慧安</p><p>相士話：感情甜蜜到2014</p><p>與許晉亨蜜運年多的李嘉欣默認已正式成為許太，究竟二人是否相配，婚後感情又如何？堪輿學家區仲德昨日表示：「李嘉欣屬狗，命屬金，夏天出世，命格火土金比較旺，一生嘅感情都多異性追求，而許晉亨就屬虎，就生肖相配來講佢兩人絕對冇問題，係貴人相合局，而且今年流年屬水，對二人有利，今年豬年都解咗李嘉欣本身命格嘅問題。感情上呢兩、三年都會好開心，進展好好，不過到2014年馬年嘅時候就會有衝擊，會有婚姻危機，要注意一下。」
</p><p>娛樂資料庫：相戀年多波折頻生</p><p>李嘉欣與許晉亨拍拖一年多，其間雖然一直表現恩愛，又多次傳出婚訊，但這段戀情也枝節頻生。去年嘉欣生日時，獲舊愛劉鑾雄以署名「TheOne」，在報章刊登全版廣告賀伊人牛一，令嘉欣與他的好友關係再成全城焦點。<br> 至今年中許晉亨與李嘉欣傳出好事近之際，許的前妻何超瓊又忽然公開自爆兩人仍未辦妥離婚手續，一度令嘉亨戀能否開花結果添變數。</p><p>07娛圈喜氣洋洋</p><p>娛樂圈今年喜事連連，除不少已婚藝人趕生豬仔豬女外，也有不少人於今年內拉埋天窗。<br> <br> 1月<br> 張繼聰、謝安琪<br> 翁虹、劉倫浩<br> <br> 2月<br> 馬景濤、吳佳尼<br> 雷頌德、梁家玉<br> <br> 9月<br> 蔡強榮、譚小環<br> <br> 11月<br> 姜依蘭、曹永廉<br> <br> 資料來源：《蘋果》資料室</p></body></html>