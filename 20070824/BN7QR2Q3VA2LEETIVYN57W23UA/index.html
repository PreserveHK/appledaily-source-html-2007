<html><header><meta charset="utf-8"><title>盟主心聲<br>A級之選：前鋒可破飛腳 - 戰鬥員A</title></header><body><h1>盟主心聲<br>A級之選：前鋒可破飛腳 - 戰鬥員A</h1><p>最近日本天氣熱得要命，好似埼玉縣早排錄得攝氏40.9度高溫，如果係香港，相信已經熱到連街都出唔到，球員高溫下練波更加非常辛苦，好似鹿島鹿角咁，球會都好識做，畀班球員去浸冰水風呂，一來可以消暑，二來為球員消除疲勞，真係一舉兩得。<br> 講到日職聯賽事，大家真係要留意當地酷熱天氣，唔係每支球隊喺高溫之下都有好表現；好似大阪飛腳上個禮拜就作客爆大冷和包尾嘅FC橫濱。今周又要作客到川崎前鋒，仲要讓平/半，筆者當然要主隊，而且初盤川崎前鋒係低水一隊。<br> 據軍情所知，雖然川崎前鋒今仗有後衞箕輪義信停賽，但對手飛腳都好唔得幾多，前鋒麥諾艾斯因傷缺陣，另一名攻擊球員播戶龍二亦要停賽一場，所以我寧願信主季主場交手贏過嘅川崎前鋒。</p><p>讓球：川崎前鋒（下）<br> <br> 心得：飛腳上仗爆冷已存暗湧<br> <br> 近5場往績：輸贏<br> <br> 戰鬥員A<br> 平手盤捧主隊續係今季宗旨，想避免中鬼盤？留意我阿A啦！</p></body></html>