<html><header><meta charset="utf-8"><title>生日願望　要事業棄感情<br>45歲何超瓊諗錢白頭</title></header><body><h1>生日願望　要事業棄感情<br>45歲何超瓊諗錢白頭</h1><p>明天45歲生日的賭王千金何超瓊，前晚往金鐘出席手袋活動，談到生日願望，她表示工作順利最實際，感情事對她來說已不再重要，還指自己天天諗搵錢諗到頭髮白。另外，超瓊曾獲《財富》雜誌選為全球最成功商業女性之一，但她覺得國務院副總理吳儀才是成功女性的典範。</p><p>超級名牌卡地亞前晚在金鐘太古廣場舉行「AnAffairswithMarcello」手袋活動，明天45歲生日、屬虎的賭王千金何超瓊拿着價值$10,300的虎紋Marcello手袋，姍姍來遲到場。</p><p>聞喜訊淡然</p><p>問超瓊生日將如何度過以及有甚麼願望？她說：「都係食餐飯，願望係樣樣事，特別係事業順利，呢樣嘢先最實際。」那感情方面呢？她說：「呢樣對我唔重要，我𠵱家日日諗搵錢諗到頭髮都白晒。」<br> 05年時，超瓊曾獲《財富》雜誌（Fortune）選為全球最成功商業女性第39位，前晚重提此事時，她一臉淡然地說：「冇乜特別，因為我唔認為自己好成功，我未係成功住。」那成功人辦是否其父親何鴻燊？她說：「咁佢係男士嘛。」</p><p>最欣賞吳儀</p><p>超瓊續說：「全球有好多成功女性，中國將來都會有越嚟越多（成功女性），因為女性多咗好多機會。」那麼誰是她心目中的成功女性典範？她直言是國務院副總理吳儀，她說：「佢係我心目中其中一個成功女性，我好欣賞佢嗰份魄力同幹勁。」<br> 採訪：DebbieLum<br> 攝影：MatthewLam</p></body></html>