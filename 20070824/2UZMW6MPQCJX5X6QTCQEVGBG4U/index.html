<html><header><meta charset="utf-8"><title>Niki刻意迴避文彼得</title></header><body><h1>Niki刻意迴避文彼得</h1><p>周麗淇（Niki）昨日聯同南華足球隊球星文彼得等，於金鐘EmporioArmani店出席活動，該品牌最近為南華設計新球季團體西服。<br> Niki日前被本報拍得與文彼得在金鐘睇衫，又到Cova嘆茶，昨日兩人在台上互不相望，記者要求兩人合照，但Niki越行越遠，直至老闆羅傑承拉攏才勉為其難地合照。Niki否認與男方合照尷尬，並說：「冇嘢都搞到好似好有嘢咁。」問她可是擔心緋聞男友鄭嘉穎呷醋？她說：「冇咁嘅事。」Niki表示與文彼得並不相熟，一同試衫只為出席活動揀衫，並非單獨約會，她說：「如果真係有嘢就唔會咁張揚啦。」</p><p>男方自爆成日見</p><p>文彼得卻表示跟Niki相熟，他說：「都熟嘅，我哋成日見，有時返公司、食飯會遇到。」問他Niki可符合其擇偶條件？他尷尬地笑說：「呢個問題可唔可以唔答？」此外，BMA一姐關心妍早前相約公司旗下組合Ｖ及謝文雅等遊船河，獨欠Niki。昨日Niki被問到此事一臉愕然說：「冇人話我知喎。」此時其助手即指Niki要工作，故關心妍沒有邀請她。<br> 採訪、攝影：吳佩思</p></body></html>