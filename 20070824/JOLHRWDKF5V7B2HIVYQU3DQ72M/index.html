<html><header><meta charset="utf-8"><title>大個仔攬公仔為有安全感</title></header><body><h1>大個仔攬公仔為有安全感</h1><p>不少人都有個床上伴侶，說的未必是愛情的另一半，也可以是從小攬到大的枕頭、咕𠱸、手巾或者毛公仔，即使已是成年人，還是對這個伴侶不捨不棄。網友「庶民一名」擔心：「我今年25歲，但瞓覺時還要攬住超人公仔，我係唔係好無用？」</p><p>原來不少網友都有類似習慣，「winniecatwinnie」稱：「唔係呀！有啲男仔同女仔都會成床公仔㗎。」「tracy2408」也說：「我28歲，都攬住腸仔咕𠱸瞓覺。」所謂攬開有感情，即使人已成年，公仔又殘又舊，都沒有問題。「maggie19903121」認為應保持這習慣：「個公仔我由BB時開始一路攬開㗎，同一款公仔我攬爛過最少5隻，好彩阿媽當年一次過買咗好多隻。」不過，網友「kantx」質疑：「個公仔係唔係會有鹹魚味㗎？」「母儀天下」對攬公仔入睡不以為然：「如果已經25歲，真是有點那個吧！」<br> 臨床心理學家朱嘉麗分析說，攬公仔的人是想藉依附一些人或物來獲得安全感：「有啲人長大後，呢種對特定事物嘅依附行為會消退，就算呢種行為持續，只要唔影響到正常社交或者其他人，都可以接受，並冇問題。」<br> <br> 《蘋果》網聞版請你報料！大家無論在網上網外發現任何騎呢搞笑的事情，都歡迎提供照片或短片資料。<br> 一經採用可獲酬100元<br> 請附姓名、電話及電郵地址，電郵到：newsapple@appledaily.com</p></body></html>