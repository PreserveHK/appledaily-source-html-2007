<html><header><meta charset="utf-8"><title>$99起對Converse　孖住掃</title></header><body><h1>$99起對Converse　孖住掃</h1><p>每逢買新鞋，總有人問：「你究竟有幾多對腳？」係！腳得一對，屋企啲鞋都多到數唔晒！但愛鞋之人實完全明白唔買會對唔住自己，有多幾對看門口，襯衫出街都會更得心應手。今日FitterOutlet開倉，Converse最平只係$99對，真係搵唔到忍手的理由。計我話，唔只要孖住朋友去買，睇啱仲要一孖一孖咁買！<br><br>記者：許維雅　<br>攝影：林栢鈞　<br>Model：Lo、Denise&#13;</p><p>OnDenise<br> adidas白色吊帶圖案背心<br> 原價：$250<br> 開倉價：$99<br> <br> Converse粉紅色低筒ProStar<br> 原價：$239<br> 開倉價：$99<br> <br> OnLo<br> Converse綠色高筒AllStar<br> 原價：$259<br> 開倉價：$99</p><p>$99對ProStar/AllStar
</p><p>Converse最成功的地方是不論男女，都用作CasualWear配襯的首選。價錢經濟，通街撞鞋大家已經見怪不怪，當然以其Basic外形係減低尷尬的重要因素。今次FitterOutlet開倉，當中以3對鮮色Converse最抵搶，只賣$99。可惜3款所餘的尺碼偏大，只有粉紅色ProStar有女仔6號Size，啱Size的可以同男朋友齊齊買對鮮色情侶裝。其餘款式以JackPurcell顏色選擇最多、尺碼最齊，其他AllStar雖然多款，但大部份斷碼，買平鞋要畀些耐性慢慢摷。</p><p>LacosteSample最抵買
</p><p>除了Converse，還有adidas、Lacoste及Timberland等，其中Lacoste鞋款平日要過$1,000對，今次開倉的全部係Sample（貨辦），只得一對，男仔大部份尺碼係42，而女仔則係37，有幸係呢個Size的男女的確開心。其次推介係adidas波鞋，對對接近半價。</p><p>OnDenise：<br> adidas紫紅黑色上衣<br> 原價：$500開倉價：$149<br> <br> adidas白色芭蕾款波鞋<br> 原價：$550開倉價：$319<br> <br> OnLo：<br> adidas黑色鬆身3個骨運動褲<br> 原價：$390開倉價：$149<br> <br> adidas啡色BTBMID籃球鞋<br> 原價：$560開倉價：$319</p><p>衫褲清一色4折發售
</p><p>鞋款以男生選擇較多，幸好減價衫褲就係女生天下。不少adidasOriginal款背心短裙以約4折發售，尺碼齊，另一推介絕對係Zip-up連帽外套。雖然男仔CasualWear款式甚少，只有兩三款Tee，不過卻有大量波衫、籃球背心等，唔怕過時亦係十分抵着。</p><p>OnDenise：<br> adidas連帽長身上衣<br> 原價：$390開倉價：$229<br> <br> OnLo：<br> adidas橙色大字PrintTee<br> 原價：$200開倉價：$79</p><p>開倉店舖查詢：<br> FitterOutlet　<br> 電話：28824188　<br> 地址：旺角塘尾道64號龍駒企業大廈11樓B室（弼街交界）　<br> 時間︰10:30am-8:00pm&#13;</p></body></html>