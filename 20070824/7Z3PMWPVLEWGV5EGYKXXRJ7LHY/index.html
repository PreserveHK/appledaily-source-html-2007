<html><header><meta charset="utf-8"><title>囗鄧鈺鈴　魔鬼天使</title></header><body><h1>囗鄧鈺鈴　魔鬼天使</h1><p>4號鄧鈺鈴（Elaine），直言希望藉「AppleGirl」殺入演藝界做主持。Elaine現職Model，曾拍過廣告、做過港台DJ、家陣做埋半個老闆幫手搞Event，擁有不少演出經驗，面對鏡頭及觀眾更加唔會有半點怯場，對於今次選「AppleGirl」充滿信心。Elaine個子不算高，樣子可愛，屬嬌滴滴的甜美型。天使咁可愛，但又同時擁有魔鬼身材，可塑性極高呢!<br><br>記者：胡卓琳　<br>攝影：林銆鈞<br>MakeUp&amp;Hair：AngelWong<br>場地提供：BLOW（25770066）<br>銅鑼灣恆和鑽石大廈22樓</p><p>囗鄧鈺鈴（Elaine）<br> 年齡：23歲<br> 身高：158cm<br> 三圍：33-24-35（吋）<br> 職業：創作總監、模特兒</p><p>SLY藍色連身裙$590（a）、PedderRed銀色高踭鞋$855（g）、耳環$20（f）</p><p>SoniaRykiel吊帶衫$1,499（d）、Underground短裙$529（d）、紅色耳環$20及銀×紅色頸鏈$30（f）</p><p>GAS金色珠片衫$1,495及黑色短褲$1,095（c）、銀色耳環$20（f）</p><p>Moussy紅白間Top$390（a）、GFFERRE綠色短褲$1,850（b）、啡色手鏈$30（f）</p><p>拍廣告喊足7次
</p><p>Q：你嘅興趣係咩？<br> A：我最鍾意煮嘢食，尤其係甜品，我已經學識整好多款甜品，最拿手整CheeseCake，好多朋友食過都話有水準㗎！<br> <br> Q：你最希望做的職業係咩呢？<br> A：其實我好想試吓拍戲同做主持，因為自己鍾意講嘢，又唔怕醜，所以我覺得自己好適合向演藝界發展。<br> <br> Q：做咗3年Model有咩事最難忘呢？<br> A：最難忘係啱啱拍的Yahoo!廣告，因為主題係笑住喊，所以我一埋位就要喊，足足喊咗7次，不過好彩每次都喊得出，交足戲㗎！仲有一次就係跟雜誌出Trip做廸士尼樂園特集，除咗無去法國廸士尼之外，三星期內去勻美國東、西岸及日本廸士尼，整個旅程都好興奮，𠵱家諗起都開心。<br> <br> Q：平日最喜歡咩類型的打扮？<br> A：我平日最鍾意戴帽，屋企有接近80頂帽，因為我懶，唔鍾意化妝，戴帽的話，只要搽少少遮瑕膏同胭脂就出得街，方便好多。<br> <br> Q：你覺得自己最適合咩Style呢？<br> A：我認為Sporty同Casual最適合我，因為我揀衫都係以舒適為大前提，平貴都會無所謂，近年更加少買名牌服飾，𠵱家就算係二手幾十蚊一條裙，只要舒服我都會買。<br> <br> Q：你最欣賞邊個藝人？<br> A：張曼玉。因為佢着咩衫都靚，平日Casual牛仔褲又得，行紅地毯着晚裝又得，加上佢嘅演技同樣貌，如果我有佢一半就好喇！</p><p>Shoplist：
</p><p>（a）D-mop（22034130）<br> 銅鑼灣京士頓街8號地下B舖<br> <br> （b）SistyrMoon（21111172）<br> 中環雲咸街19號地下<br> <br> （c）GAS（22455168）<br> 銅鑼灣京士頓街2-4號地下及1樓3號舖<br> <br> （d）I.T（28816102）<br> 銅鑼灣京士頓街2至4號地庫<br> <br> （e）Quiksilver（28955028）<br> 銅鑼灣白沙道1-3號1樓<br> <br> （f）ThaiCheap（93838755）<br> 銅鑼灣東角Laforet209號舖<br> <br> （g）PedderRed（21183581）<br> 銅鑼灣時代廣場509-510號舖</p><p>蘋果日報「AppleGirl2007」　1人1票</p><p>AppleGirl你有話事權！「AppleGirl2007」選舉進入總決賽的8位參賽者，個個能歌善舞，口才了得，想先睹為快？上呢個網址： http://appledaily.atnext.com/jp/applegirl，可以睇到8位靚女點樣出力為自己拉票。 <br> 「AppleGirl2007」選舉鐵定8月30日晚上6時舉行，選舉結果分兩部份：網上投票佔30%，評判團現場評分佔70%。第一階段網上投票由8月20日晚上9:00至8月29日晚上11:59，第二階段網上投票會於30日晚上選舉期間進行。參加投票的網友，其中一位更有機會獲得神秘禮物。</p></body></html>