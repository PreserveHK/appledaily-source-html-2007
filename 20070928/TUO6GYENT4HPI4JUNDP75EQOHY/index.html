<html><header><meta charset="utf-8"><title>55mmGraham超巨黑魂</title></header><body><h1>55mmGraham超巨黑魂</h1><p>早說過今年興黑錶，今天再來介紹！<br>Graham不是人人都戴到，46mm巨型錶殼，再加上「簽名式」凸起計時槓桿，惡形惡相，老實說，巨型如此的確好蝦人戴！特別係打響頭炮的Chronofighter，今年新變奏ChronofighterOversizeCommander，加埋錶槓桿、錶冠成55mm，沒有5呎10都戴得唔好睇，始終價值六萬多元，買之前請試清楚！否則給人感覺就如細路戴大人錶。</p><p>OversizeCommander全黑配上橙黃色大針，的確好睇。而錶面使用黑色碳纖維質料，錶帶使用黑色橡膠，貫徹全錶的黑酷型格。配G1732自動上鏈機芯，42小時動力儲存，防水100米。<br> 愛軍味唔愛黑，揀OversizeOverlordMarkIII，錶盤採用軍綠色，3點鐘位置的小秒針盤上印上英國皇家空軍標誌，9點鐘位置更用上了窩釘配襯。兩錶機芯一樣，但OverloadMarkIII限量500隻，定價反而平$8,000，不愛追黑色潮流其實佢抵買！<br> <br> 記者：何兆彬<br> 查詢：Graham（27329129）&#13;</p></body></html>