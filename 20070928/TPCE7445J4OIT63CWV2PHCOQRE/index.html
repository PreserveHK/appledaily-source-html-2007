<html><header><meta charset="utf-8"><title>數碼達人：過兩關<br>5部Ricoh長焦王送畀你</title></header><body><h1>數碼達人：過兩關<br>5部Ricoh長焦王送畀你</h1><p>攝遠景，帶埋部大機、長鏡一齊去，你幾專業都好，未必個個人受落；但細機仔就唔同，輕、薄之餘，若然配備埋長焦距光學變焦，即使如OL、家庭主婦等DC小玩家都咁鍾意！今日《蘋果》聯同Ricoh送出5部「長焦王」CaplioR7畀讀者，只要答啱以下問答，完成遊戲，佢隨時歸你所有！<br><br>記者：陳國輝<br>攝影：譚盈傑</p><p>7倍光變唔使1秒</p><p>咪睇少R7機細仔仔以為冇料到，查實佢強項之一係拍攝遠景及近景，其中7倍光學變焦鏡頭可拍攝相等於35mm相機嘅28-200mm景物，遠景者可遠坐在紅館山頂位置，拍攝偶像嘅一舉一動，至於Wide景亦可拍攝團體大合照！講到更正當屬R7的高速變焦能力，由1倍伸展至7倍，所需時間不過1秒鐘，速度與單鏡機手動調校相比，感覺一點也不落後。</p><p>光學防震攝哈囉喂</p><p>另一個對細機嘅最大難題係拍攝夜景，一來太少Manual功能，二來ISO值過高會令雜訊激增，影響相片效果；所以，R7特別加入現時最流行的光學防震功能。之前所謂防震，多數係指數碼防震，拍出嚟嘅效果差強人意；但採用光學防震，由於係鏡頭移位技術，就算拍攝到好似哈囉喂咁黑嘅環境，快門速度極慢，鏡頭仍可因應手震幅度作出相應變化，以達穩定效果。再加上Ricoh自家炮製的SmoothImagingEngine（SIE）III影像處理器，令ISO值高的情況下也可減低雜訊。</p><p>PROFILE</p><p>CCD：815萬有效像素<br> 減震：CCD移位<br> 光學變焦：7.1倍<br> 感光度：ISO64/100/200/400/800/1600<br> 儲存媒體：SD記憶卡<br> 顯示器：2.7吋TFTLCD<br> 體積：99.6×55×20.6mm<br> 重量：約135g<br> 查詢：Ricoh（22925111）</p><p>想咁快拎走部機？當然冇咁簡單！答啱以下問題即有機會。<br><br>問題一：</p><p>1.RicohCaplioR7最強具備幾多倍光學變焦？<br> <br> A.3倍<br> B.5倍<br> C.7倍<br> <br> 2.RicohCaplioR7的影像處理器叫甚麼名字？<br> <br> A.SmoothImagingEngine（SIE）III<br> B.CCD移位技術<br> C.ADJ.方向掣<br> <br> 3.文中介紹最適合用來拍攝夜景的功能係咩？<br> <br> A.光學防震功能及ISO1600<br> B.ISO1600及SIEIII<br> C.光學防震功能及SIEIII</p><p>問題二：</p><p>假如大家擁有如RicohCaplioR7的特長7倍光學變焦，大家估吓呢幅相最高嗰行藍色標題總共寫咗幾多個字呢？<br> <br> （提示：請翻閱9月27日《蘋果日報》）</p><p>參加辦法
</p><p>1.	參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> 2.	遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> 3.	答中所有問題而又最早傳真**的頭五名參加者各得到RicohCaplioR7一部。<br> 4.	如沒有參加者答中全部問題，則以答中最多問題及傳真時間**最早者可獲獎。<br> 5.	得獎者將有專人通知。<br> 6.	為公平起見，《蘋果日報》及Ricoh員工、家屬不得參加是次遊戲。<br> 7.	《蘋果日報》對賽果保留最終決定權，參加者不得異議。<br> 8.	所有獎品之保養由獎品供應商負責，《蘋果日報》概不負責。<br> <br> *參加表格上之姓名須與身份證相同，否則將被取消資格。<br> **以本報傳真機所顯示的時間為準。<br> ‧必須憑報紙上的參加表格才可以參加遊戲。</p></body></html>