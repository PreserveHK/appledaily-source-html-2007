<html><header><meta charset="utf-8"><title>馮仁昭四圍超：阿姐撐阮兆輝入局 - 馮仁昭</title></header><body><h1>馮仁昭四圍超：阿姐撐阮兆輝入局 - 馮仁昭</h1><p>汪阿姐（右）噚日去咗九龍公園投票，不過就唔係投畀陳方安生同葉劉淑儀兩個阿太，而係藝術發展局選各界代表，阿姐帶埋一班八和成員去支持參選嘅阮兆輝（左）啫。阿姐話今次粵劇界有三個人出嚟競選，代表八和嘅輝哥就話最想爭取有永遠嘅戲曲表演場地，仲話希望可以凝聚全行一齊爭取㖭。</p></body></html>