<html><header><meta charset="utf-8"><title>愛平帆　二折買起BAPEToteBag</title></header><body><h1>愛平帆　二折買起BAPEToteBag</h1><p>女兒家心聲，除了衫褲鞋裙買買買，更重要是買個好手袋，學街精話：「因為我的NDS和化妝袋也要跟埋行街街！」加上全世界都講緊環保，帆布ToteBag相應大行其道，剪裁簡單，但圖案搶眼，難怪大受女生歡迎。當中長年成為「女生MustHaveItems」的BAPEToteBag，今日二折有交易。買得起，自然開心到彈起。<br><br>記者：葉雪芯　攝影：梁細權、譚盈傑　Model：Cherry@PureModel</p><p>OnCherry<br> BAPE橙色雪糕圖案ToteBag<br> 原價︰$480<br> 二折︰$99<br> <br> RNA牛仔褲<br> 原價︰$980<br> 三折︰$294<br> <br> DADIML碎花骷髏頭Tee<br> 原價︰$380<br> 半價︰$190<br> &#13;</p><p>$99雪糕BAPE</p><p>幾萬蚊個名牌手袋，想擁有，但始終是生活上的點綴。反而清爽簡潔的手挽袋，才是女生最愛。今次開倉，先不講其他，當中最值得留意是帆布BAPEToteBag，如巨型甜筒，大圖長青款是潮女必備之物。原價約$500，今回$100有找，買來返學放File又得，去街shopping都得。</p><p>日牌Tee一五折起</p><p>去開日本水貨舖的朋友應該知道，不論衫還是袋，各大一線日牌價錢向來企硬，即使減價，打個九折畀你都算偷笑。今次Dream轉季開倉，除了ToteBag，又點少得衫褲等服飾。雖然大部份是夏季款，但勝在全部都是一線日牌，例如DADIMLTee一五折、女裝日牛RNA三折、mercibeaucoup,Tee半價等。睇到呢度，毋用再多想，買來着一兩個月都抵。</p><p>同場加映︰半價PORTER
</p><p>唔只衫、袋係一線日牌，就連PORTER的匙包、銀包都有得減。個個去日本旅行都話要買PORTER，的確唔只款靚，最重要係耐用。今日Dream半價有個，唔使去日本喇！</p><p>開倉資料
</p><p>Dream<br> 地址︰旺角潮流特區B29號舖<br> 查詢︰21111176&#13;</p></body></html>