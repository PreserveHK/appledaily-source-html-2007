<html><header><meta charset="utf-8"><title>上野樹里宣傳亂咁噏</title></header><body><h1>上野樹里宣傳亂咁噏</h1><p>憑日劇《交響情人夢》成功上位嘅日本青春女星上野樹里，前日為佢有份配音嘅美國動畫片《Hoodwinked!》出席東京舉行嘅試映會，佢今次聲演主角小紅帽，但反而由一位小妹妹扮成小紅帽上台造勢，不過上野喺台上發表無厘頭宣言，佢話：「雖然係好辛苦，但一啲都唔辛苦！」</p></body></html>