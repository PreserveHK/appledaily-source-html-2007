<html><header><meta charset="utf-8"><title>白酒灌醉翡翠螺　馥郁爽脆</title></header><body><h1>白酒灌醉翡翠螺　馥郁爽脆</h1><p>酒能亂性，所以駕車前咪飲、女孩子咪飲、上班時咪飲、大庭廣眾咪飲……咁幾時飲先安全？用嚟煮餸最安全，只餘酒香，利用酒的特性，把本來肥膩的雞扒變得有檸檬味，羊扒又有少少胡椒香……好好玩㗎！<br><br>記者：廖秀娟　攝影：楊錦文<br>菜譜及示範：FionaFong</p><p>煮餸要用平價酒</p><p>愛酒的人很多，但不嗜酒的人更多，愛酒香但不懂飲酒的人更多，所以中西烹飪皆愛以酒入饌，但原來不同美酒有不同效用，正如法國舊酒多橡木味，新酒則多果味，用於不同食材、不同煮法，效果亦有所不同。<br> 西式餐酒專家，Wine'sWorld的老闆Steven教路：「用酒煮餸不用太講究，只知道某幾種葡萄的特性便可，SauvignonBlanc、Chardonnay有少許檸檬香、PinotNoir亦帶酸、Shiraz紅酒有點點胡椒辛辣……滲入不同的材料，便可帶出多一點特色或另一種味道。」Steven強調煮餸的酒不用太貴，「貴酒還是要來品嚐好！別浪費！」<br> （所有餐酒可於Wine'sWorld買到，查詢：31658535）</p><p>SauvignonBlanc白酒蘋果雞扒</p><p>份量：2人<br> 0hr25min<br> <br> 食雞扒想連皮吃，但又怕肥膩，西餐總愛與蘋果配搭；原來與白酒配合效果更佳，淡淡酒香加上煎得微焦的連皮雞扒，層次高了不少。</p><p>材料</p><p>雞扒2件、青蘋果1個、檸檬皮少許、檸檬汁1茶匙、糖2茶匙、法國LesGradinesSauvignonBlanc白酒2湯匙、鹽/胡椒粉/粟粉/蒜茸各少許、藍莓/士多啤梨各適量</p><p>做法</p><p>1.雞扒以鹽及胡椒粉醃5至10分鐘，拍上少許粟粉。<br> 2.蒜茸起鑊，大火煎香雞扒表面，轉中細火煎熟；青蘋果橫切片，下鑊略煎至暖，上碟墊在雞扒底。<br> 3.以糖、白酒、檸檬汁及檸檬皮煮汁，淋上雞扒面；以藍莓、士多啤梨粒及青蘋果粒作裝飾便成。</p><p>貼士</p><p>紅蘋果與青蘋果皆可以，前者賣相較佳，後者可令雞扒少油膩感。煎蘋果記得要慢火，否則易燶。</p><p>Chardonnay白酒翡翠螺</p><p>份量：2人<br> 0hr05min<br> <br> 翡翠螺的爽口啖啖肉，愛吃海鮮的人都會喜歡，平日見人一啖白酒一啖螺肉很滋味，如今螺中已帶白酒香，一箭雙鵰，雙重酒香咬落爽脆香噴噴。</p><p>材料</p><p>翡翠螺4隻、蒜茸2茶匙、番茄1/2個、智利ViuManentChardonnay白酒11/2杯、洋葱/牛油各少許</p><p>做法</p><p>牛油爆香番茄、蒜茸及洋葱，加白酒煮滾，加入翡翠螺煮5分鐘便成。</p><p>貼士</p><p>螺本身已經煮熟，煮得太久會韌。</p><p>鮮果香檳果凍</p><p>份量：2人<br> 02hr00min<br> <br> 啫喱只在兒時吃過，長大之後就嫌單調乏味，從未親近過；這道香檳果凍，有鮮果、有香檳，成熟版的啫喱，一次過滿足了3個願望。</p><p>材料</p><p>新鮮雜果適量、法國LouisPerdrierPinotNoir香檳180克、魚膠粉20克、檸檬汁少許、糖60克</p><p>做法</p><p>1.先將所有水果洗淨、切好備用。<br> 2.糖與魚膠粉混合，加入熱水拌勻，放熱水中坐至完全溶解，加入檸檬汁及香檳。<br> 3.生果排放在啫喱模內至全滿。<br> 4.將香檳魚膠水倒至完全覆蓋水果，放入冰箱雪至凝固。<br> 5.啫喱脫模，將果凍倒轉放碟上便可食用。</p><p>貼士</p><p>啫喱脫模如有困難，可坐熱水數秒，輕按模邊，便容易「脫」得靚。</p><p>Shiraz紅酒香草羊扒</p><p>份量：2人<br> 0hr15min<br> <br> 吃羊扒怕羶？上等鮮羊扒怎會羶！Shiraz紅酒的點點胡椒味，只會提升羊扒的羶香，說用來辟羶味，不如買兩件好一點的羊扒更實際。</p><p>材料</p><p>羊扒2件（約200克）、牛油40克、蒜茸1茶匙、南非TallHorseShiraz紅酒200毫升、迷迭香1棵<br> 醃料：鹽少許、迷迭香1棵&#13;</p><p>做法</p><p>1.羊扒用醃料醃5至10分鐘<br> 2.放入平底鑊煎至6成熟後盛起。<br> 3.用20克牛油起鑊，下蒜茸爆香至金黃色，加入迷迭香和紅酒煮5分鐘熄火，再用20克牛油推開汁料，淋上羊扒便可。</p><p>貼士</p><p>羊扒可以吃得更生，想要4至5成熟，兩面各煎3分鐘便可，各煎4分鐘有7成熟，各煎5分鐘已經WellDone。</p><p>買定料明日同你煮餸</p><p>金菊燒螺片
</p><p>冰鮮螺1隻、鮮淮山3片、清湯500毫升、赤肉/鮮雞件各6両、亁杭菊11/2両、食用菊花數片
</p><p>杞子亁瑤柱燉鮮鮑魚</p><p>杞子8至10粒、亁瑤脯1粒、鮮鮑魚1隻、清雞湯300毫升</p><p>北芪黨參脆皮牛腩</p><p>北芪/黨參各4支、坑腩6両、脆漿適量</p><p>銀耳秋梨脆斑條</p><p>斑肉條6両、芋絲4両、雪梨3個、雪梨粒/雪耳各2両、炸漿適量、薄荷葉8片</p></body></html>