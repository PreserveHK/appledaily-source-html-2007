<html><header><meta charset="utf-8"><title>着絕版靚衫失晒魂<br>官恩娜甩毛跣腳</title></header><body><h1>着絕版靚衫失晒魂<br>官恩娜甩毛跣腳</h1><p>官恩娜（Ella）昨日穿上黑色bratop、外穿黑褸，以BeautyTech代言人身份出席記者會，老闆娘陳妙瑛也大騷本錢，穿上低胸裝赴會，十分搶眼。Ella的外套由張學潤（NelNel）借出，是他早前拍賣投得的意大利品牌RomeoGigli，獨一無二，只於時裝騷出現過，加上Ella所穿的長裙，約值六位數字。<br> 不過Ella所穿的高跟鞋甚高，她出場時險些跣低，外套邊的羽毛還掉下來，事後她說：「可能太開心喇，佢哋介紹我時，我就即刻出嚟。呢件衫獨一無二，全世界只得一件，整甩嗰幾條羽毛可能都要幾萬蚊，好彩執番，NelNel亦好大師級風範話冇問題。」有記者指現場布景板上的Ella很像樂基兒，她說：「我覺得佢好靚㗎，咁即係讚我囉！」</p><p>借錢畀人預咗唔還</p><p>對於有報道指緋聞男友吳卓羲向古天樂借錢未還，Ella說：「工作以外嘅嘢唔講。」但她謂曾有人向她借錢不還，她說：「以前有同學問我借錢買零食冇還，錢借得畀朋友，都唔諗住佢哋還，我冇乜錢㗎，我只係想賺多啲錢孝順媽咪。」<br> 採訪、攝影：王連連</p></body></html>