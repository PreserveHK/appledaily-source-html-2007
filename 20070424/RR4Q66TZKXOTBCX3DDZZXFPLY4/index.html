<html><header><meta charset="utf-8"><title>整蠱專家見好唔收<br>ClickClick情報科：網友踩艾粒多愚失Fun</title></header><body><h1>整蠱專家見好唔收<br>ClickClick情報科：網友踩艾粒多愚失Fun</h1><p>今年愚人節無綫播出由ILoveUBoyz（艾粒）主持的特備節目《愚樂ILoveU》，由甄子康（少爺占）與唐劍康（Donald）出馬整蠱藝人，結果獲平均29點收視（約188萬人收看）成為該星期全港收視之冠，連凌零發也大感詫異之時，無綫已食髓知味，一星期內趕工添食錄影第二集，在大前日（21日）播映，並找來鄭融、麥浚龍與2R等作整蠱對象。</p><p>流失19萬觀眾</p><p>第二集節目播出後，收視比第一集跌3點，平均只有26點收視（約169萬人收看），雖然成績不算太差，但仍然惹來罵聲四起，不少網民看過節目後紛紛在香港討論區留言，有大彈節目不及第一集好笑，也有大鬧節目無聊為遭整蠱的藝人不值，網友muc直言：「呢啲嘢一集已經好夠啦！無喇喇又整多集，仲有上集我都唔覺好笑，今集更加係。」<br> 有的更指出節目戲弄藝人的形式與台灣綜藝節目《台灣紅不讓》的「整人紅不讓」環節非常類似。小安安：「香港人就是要貪新鮮，第一集梗係受歡迎㗎啦，𠵱家就係咁彈，日本台灣大把呢啲搞笑整蠱節目受歡迎，睇嚟香港都係唔受喇。」&#13;</p><p>「睇清真面目」</p><p>其實經過第一集之後，凌零發認為藝人見到少爺占與Donald已經有了防備之心，好像葉翠翠反整蠱Donald就可見一斑，亦由於太快被人識穿，節目可觀性大減，難怪網友gohing2003說：「真係浪費電視台資源，唔怪得電視台無錢賺。本人覺得如果播一啲動物、環境、生態呢一類節目仲有意思。」<br> 節目主持少爺占對拍攝卻有另一番體會，他在網誌中說：「辛辛苦苦完成這個節目之後，發現其實這個節目最好玩的地方是，我看到了很多藝人的真面目，但有很多你們是看不到的。」<br> 版主：凌零發</p></body></html>