<html><header><meta charset="utf-8"><title>網上追蹤鳳凰密令<br>環破片場：佛地魔現真身血濺哈仔</title></header><body><h1>網上追蹤鳳凰密令<br>環破片場：佛地魔現真身血濺哈仔</h1><p>全球《哈利波特》（HarryPotter）迷非常期待嘅《哈利波特：鳳凰會的密令》（HarryPotterandtheOrderofthePhoenix）雖然7月先上映，但電影宣傳攻勢已經一浪接一浪，阿Net啱啱發現網上再有全新電影預告片曝光，唔止有更多大場面，仲睇到復活嘅佛地魔同哈仔嘅鬥爭已去到白熱化階段。</p><p>學校爆騷動</p><p>《鳳凰會的密令》嘅全新預告片真係令阿Net睇得好興奮，因為睇到佛地魔攞咗哈仔嘅血後，得到真身而復活嘅恐怖樣，呢個邪魔仲喺月台度等哈仔出現，對佢窮追不捨。佛地魔嘅法力比以前更強勁，雙眼發出可怕嘅光芒，相信佢同哈仔對峙時，一定搞到傷亡慘重。<br> 另一方面，魔法學校校長鄧不利多竟然俾人罷免，學校頓時陷入混亂之中，仲爆發騷動，不過鄧不利多為咗保護學校，施展強勁魔法變咗隻鳳凰出嚟幫手，畫面非常壯觀，阿Net睇到咁多大場面，更加期待套片上映。<br> 另外，阿Net仲收到風，《鳳凰會的密令》6月28日會喺東京六本木山舉行全球首映，到時男主角丹尼爾拉德克里夫（DanielRadcliffe）仲會到場㖭！<br> <br> 預告片網址： http://www.movieweb.com/news/59/19259.php <br> 版主：阿Net<br> 本欄逢周一至六刊出</p></body></html>