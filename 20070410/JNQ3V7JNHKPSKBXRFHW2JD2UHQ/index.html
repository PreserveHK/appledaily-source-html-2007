<html><header><meta charset="utf-8"><title>蘇said：「煲炆」豪使買BadTaste - 阿蘇</title></header><body><h1>蘇said：「煲炆」豪使買BadTaste - 阿蘇</h1><p>有錢唔代表有品味，尤其係新一代嘅有錢女，錢多又唔識買衫。好似酒店太子女「煲炆」咁，未至於年輕貌美，但20幾歲又唔係肥妹一名，點都唔醜得去邊，但佢去ball打扮就經常令人O字嘴。<br> 「煲炆」唔係着到似啲奀星咁露胸露背，就係掛到聖誕樹咁，人人以為佢係本地薑設計師「多雲」同「雨期」贊助，所以冇得揀，實情佢係真金白銀畀錢，試足幾次身，仲次次埋單萬萬聲㖭。唔少同過場嘅時裝阿太、fashionbuyer都搖晒頭，覺得佢使錢買badtaste，皆因呢個價位，求其Joyce、HarveyNichols合埋眼買件，都型啲兼係名牌啦。<br> 撰文：阿蘇<br> 本欄逢周一至六刊出</p></body></html>