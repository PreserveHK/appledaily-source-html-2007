<html><header><meta charset="utf-8"><title>病媽慘遇無良獸醫<br>環球片場：鹹猩強吻廣末得米</title></header><body><h1>病媽慘遇無良獸醫<br>環球片場：鹹猩強吻廣末得米</h1><p>日本女星廣末涼子上個月同型佬阿部寬旋風訪港出席電影節，宣傳新片《超時空泡泡女》，已為人母嘅廣末身形弗到漏，同未嫁時一樣kawaii。阿Net最近就見到有網友上載咗阿部寬同廣末亮相人氣節目《CNC》嘅片段，佢哋仲俾鹹濕猩猩主持GOMES玩到殘㖭。<br> 網友catnorefcd5最近以「Chim-panNewsChannel-RyokoHirosue」為題，將《CNC》節目片段放上YouTube。當日患咗重感冒嘅廣末涼子接受猩猩主持GOMES訪問時，即場表演家鄉舞蹈，向來鍾意鹹豬手女嘉賓嘅GOMES，又點會咁輕易放過靚女廣末呢？「鹹猩」GOMES假扮中醫師幫廣末把脈，乘機將頭枕向對方手仔，之後仲大膽向廣末索吻㖭！</p><p>騎阿部寬膊馬</p><p>至於阿部寬雖然冇俾「鹹猩」輕薄，但就慘被糟躓！喺節目入面，鹹猩猛騎佢膊馬，又強迫阿部寬喺跑步機度係咁跑，搞到佢上氣唔接下氣，認真慘情！<br> <br> 廣末遭「猩」吻網址：<br>  http://www.youtube.com/watch?v=-L_Y_pDJW1Q <br> 阿部寬被糟躓網址：<br>  http://www.youtube.com/watch?v=EaAEjPukHYA&amp;mode=related&amp;search= <br> <br> 版主：阿Net<br> 本欄逢周一至六刊出</p></body></html>