<html><header><meta charset="utf-8"><title>數碼達人：400D效應！<br>DC機：Youjump,Ijump!跳樓式減價</title></header><body><h1>數碼達人：400D效應！<br>DC機：Youjump,Ijump!跳樓式減價</h1><p>密密公眾假，去旅行買相機變成AV場熱門話題！CanonEOS一向係TopSell，最近突然插水減$1,570，仲送電又送卡；由於佢係買D-SLR入門指標，佢一減，好多DC機都跟住跳樓冧價，不過唔係話邊部減得多就最抵，仲要睇埋定價同功能，我哋就根據一般用家需要同預算，搵出10位最「跳樓價」DC。<br>記者：陳國輝<br>攝影：譚盈傑<br>ImageGirl：家祺</p><p>第1位　跳樓王<br>CanonEOS400D多嘢送</p><p>剛於復活節減價嘅400D，據Sales講早就有Fans昅到實。無他，既係單鏡機，又配備1,010萬像素CCD感光元件及自動除塵功能，仲有咁抵嘅售價，難怪叫人流到一地口水！旺角有DC舖更加送CF卡、鋰電池及屏幕保護貼，加埋成千銀贈品，可謂全城至抵玩！<br> <br> 新低價：行淨機身$4,900/連鏡Kit$5,500<br> （另送4GB卡、1電池、保護貼）<br> <br> 慳：$1,570（淨機）$1,660（Kit）</p><p>第2位　FujifilmS5ProD200翻版</p><p>同職業攝影師用嘅NikonD200有9成似，唯一唔同係SuperCCDSRPro感光元件，影人像好有菲林嘅感覺，暫時係婚紗攝影師最愛機王！<br> <br> 新低價：行淨機身：$14,400（另送4GB卡）<br> <br> 慳：$1,030</p><p>第3位　OlympusE330價錢最平</p><p>750萬像素、LiveMOS取景、讀相速度快係佢最強賣點，連鏡售價跌破$5,000，屬最平D-SLR。<br> <br> 新低價：行淨機身$4,280/連鏡Kit裝$4,890（另送2GB卡）<br> <br> 慳：$1,730（淨機）$1,820（Kit）</p><p>第4位　CanonEOS5D大降價</p><p>一直期待嘅135全片幅DC，終於冧價！5D配備1,280萬像素，雖減得最多，但最平都要$18,480。<br> <br> 新低價：行淨機身$18,480/連鏡$24,980<br> （另送4GB卡）<br> <br> 慳：$1,950（淨機）$2,450（Kit）</p><p>第5位　FujifilmF20專影Snap</p><p>630萬像素、3倍光學變焦（36-108mm），功能僅僅合格，不過最吸引係反應快，係即開即影Snapshot聖手。<br> <br> 新低價：水貨$1,580（另送2GB卡）<br> <br> 慳：$930</p><p>第6位　PanasonicFX30ISO特強</p><p>ISO感光值達3200，幾乎係專業機，機身勁輕，連電池重量只有151g，機身好Colorful適合女仔用。<br> <br> 新低價：水貨$2,180（另送1GB卡、保護貼）<br> <br> 慳：$810</p><p>第7位　PentaxM20對焦快</p><p>配備700萬有效像素CCD感光元件、3種對焦模式，速度夠晒快，拍攝動感鏡頭好拿手，唔怕錯失最重要嘅時刻。<br> <br> 新低價：水貨$1,080（另送1GB卡）<br> <br> 慳：$580</p><p>第8位　CanonPowerShotG7像素高</p><p>G7配1,000萬像素CCD感光元件，算同類頂級，加上有IS光學影像穩定技術，手震影相都冇有怕。<br> <br> 新低價：行貨$4,090（另送2GB卡）<br> <br> 慳：$610</p></body></html>