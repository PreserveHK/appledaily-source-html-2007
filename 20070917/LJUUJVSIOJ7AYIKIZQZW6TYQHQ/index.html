<html><header><meta charset="utf-8"><title>賭blog日記：捧利記反底 - 蘋果波神</title></header><body><h1>賭blog日記：捧利記反底 - 蘋果波神</h1><p>18/09/2007.....<br>天晴</p><p>最新動態<br> 歐聯開鑼，「現在台」好似比上季播少咗，上季一日播5、6場，今季首輪梗局播4場，唔夠人手？放完暑假，閒日啲夜市靜番晒，呢鋪好多酒吧都靠佢搵番多少生意嘞。<br> 講開播波，上周末最精采嘅倫敦打吡戰竟安排兩位最新嫩嘅主持負責，背景資料欠奉，成晚不時聽到某主持不斷話畀觀眾知，另一位主持踢開龍門㗎，仲猛問佢點睇羅賓遜同艾蒙尼亞嘅表現，其實識踢波真係未必識講波，最受歡迎講波佬如Keyman、德能同阿潘等，都唔係踢波出身，培訓新人都要舊人帶住啩！<br> 周末一輪聯賽，好多強隊都有勒住踢之嫌；以前我講過歐聯相反理論，唔知𠵱家仲準唔準；不過純粹計英超4強，啱啱喺聯賽失分嘅利記同車仔，首輪確有波盤齊贏嘅能力，尤其可信兵源最足、有賓帥帶隊踢歐洲賽嘅利記，何況賠率亦最吸引，讓球盤作客讓平/半；最危可能係阿仙奴，對住反擊力特強嘅西維爾得2倍W，強撼強和波冇蝕底。<br> <br>  http://hk.myblog.yahoo.com/footballexperts/ <br> 逢周一至五見報<br> <br> 蘋果波神<br> 沒有成功，沒有失敗，最重要你是否仍然享受箇中樂趣，否則不如不玩好了。</p></body></html>