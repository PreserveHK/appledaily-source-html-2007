<html><header><meta charset="utf-8"><title>胡杏兒、羅嘉良撻唔着</title></header><body><h1>胡杏兒、羅嘉良撻唔着</h1><p>羅嘉良（撈家）、胡杏兒、呂方及廖碧兒等昨日在將軍澳電視廣播城為無綫新劇《當狗愛上貓》進行開鏡拜神儀式，廖碧兒帶同愛犬Bailey現身，Bailey也是劇中主角之一，帶挈廖碧兒有利是進賬。</p><p>情侶檔𢱑銀</p><p>羅嘉良和胡杏兒在劇中飾演情侶，杏兒表示不會怕與撈家傳緋聞，還說：「戲中我哋有啲攬住嘅場面，未知會唔會咀，但我唔怕傳緋聞，因為佢係大哥，雖然我仲覺得佢好型。」稍後杏兒會與黃宗澤以情侶檔在汪明荃演唱會合唱，杏兒表示若反應好，不抗拒齊齊𢱑銀，10月還會與黃宗澤到澳門登台。<br> 此外，撈家透露現時有跟無綫和亞視洽談合作，交由身邊經理人負責，早前有指亞視天價800萬斟蔡少芬過檔做一姐，撈家獲悉後說：「係就恭喜佢。」<br> 採訪：卓寶花<br> 攝影：林德雄</p></body></html>