<html><header><meta charset="utf-8"><title>中環在線：港電訊界教父又少一個 - 李華華</title></header><body><h1>中環在線：港電訊界教父又少一個 - 李華華</h1><p>搞電訊嘅e-Kong噚日出咗張通告，係關於佢哋副主席兼董事總經理KuldeepSaran，佢響本月16號不幸辭世。</p><p>SUNDAY搞手之一辭世</p><p>印度籍嘅Kuldeep何許人也？此君從未公開在記招露面，儘管極度低調，但查實乃係香港幾個殿堂級電訊教父之一！<br> 曾經同佢共事嘅靚仔線人話，Kuldeep出身摩托羅拉，之後埋咗衛斯文嗰堆，一齊幫超人開山劈石搞和記電訊。之後由於同超人意見不合，於是夾手夾腳同衛斯文另起爐灶搞SUNDAY。<br> 後來，SUNDAY賣得成畀李二少澤楷，此君有份做中間人，功不可沒也！<br> 線人又話，如果冇計錯數，呢位超級好好先生今年大概只係55歲左右，4月嗰陣佢仲同衛斯文齊齊增持e-Kong，突然間就咁去咗，真係電訊界嘅損失！</p></body></html>