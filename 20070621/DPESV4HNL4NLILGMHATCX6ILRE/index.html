<html><header><meta charset="utf-8"><title>國際視野：揚喜隱悲　假戲真做
 - 王冠一</title></header><body><h1>國際視野：揚喜隱悲　假戲真做
 - 王冠一</h1><p>歐美股市表現各異，前日德國彈出個令市場感到極意外的6月份ZEW投資情緒指數，由5月的24急挫至20.3，原因是投資者極度關注通脹風險，並預期利率有上升空間。<br> 油價持續上升、加息陰影籠罩，加上強歐元滙價影響出口，這情緒又怎會好？歐洲「3雄」變歐洲「3紅」收市，奇怪的是英國富時表現比其餘兩雄還弱，究竟內裏有何隱憂。<br> 然而昨日歐洲開市3雄頭威頭勢，分別上升0.4%至0.7%不等，希望可以撐得住，如果美股「無厘頭」下跌，拖累歐股最終衰收尾，便再一次表現其「無性格」矣！<br> 美股日來其實只是窄幅上落，周一微跌只因受弱房屋有關數字影響，周二出個5月份新屋動工跌2.1%至（按年）147.4萬間，數字僅多過預期2000間，道指本來跌近30點卻突然倒升，可能是建屋許可增加了3%至150.1萬間，好過市場預期，大戶遂借來用用、藉此炒上，不用白不用，難道還等運到乎？<br> 人家（歐洲）出個壞消息炒落，總算理性；美國出一個好、一個差的數據，便隱惡揚善地炒上，正是司馬昭之心──路人皆見吧！正如昨日本欄所指，連這隻腳（股市）都跛埋，布殊政府可以休矣！<br> 亞洲多個國家或地區睇住呢隻「死雞撐飯蓋」的腳點都唔肯摔下，惟有照跟，有「不滅神話」照住，連日來星、韓、台、港等地股市戥人高興兼自娛到達創新高。不過昨日已見有部份跟不上步伐，是不認同，是攰抑或是回氣？最令人費解的是另外一隻「天」（中國股市）在臨收市前突然散晒，是中央又有招出，還是短期任務完成？</p></body></html>