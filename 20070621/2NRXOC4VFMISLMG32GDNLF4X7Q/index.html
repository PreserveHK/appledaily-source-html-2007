<html><header><meta charset="utf-8"><title>ANNASUI護膚品$10有交易</title></header><body><h1>ANNASUI護膚品$10有交易</h1><p>多數女生對數學冇興趣，不過當SALE時，姊妹們忽然會精算師上身，個腦轉得快過計數機，並可精確地算出減價貨平吓咗幾多蚊，折得多唔多，來緊又有大割引，ANNASUI及PRADA等國際名牌護膚品只需$10起，其他歐美日護膚品亦低至二折，記得帶齊彈藥計住數掃平貨喇﹗<br><br>記者：盧家蕙　<br>攝影：梁細權<br>Model：PhyllisFromPuremodels</p><p>Fans喜訊ANNASUI$10起</p><p>風靡萬千女生的ANNASUI，除了化妝品極受追捧外，其實護膚品都唔覺唔覺儲埋一堆粉絲，心郁郁想試吓黑玫瑰的神奇力量，唔使豪花幾百蚊，由保濕乳液、精華霜至眼霜，一律$10一袋，每袋有4小包，試勻晒都不過係$40蚊，出門旅行用就無得頂﹗</p><p>ANNASUI滋潤乳液（4ml×4）、滋潤眼霜（0.8g×4）、保濕精華（0.8ml×4）、修護眼霜（0.8g×4）</p><p>ANNASUIDreams香水（75ml）</p><p>原價$545<br> 優惠價$198（三五折）<br> <br> 浪漫的海洋藍與夢幻般的銀色相結合，清新花果調，手提包的瓶身設計，誘惑妳順手抽埋佢返屋企。</p><p>ANNASUIMagicRomance香水（30ml）</p><p>原價$330<br> 優惠價$129（四折）<br> <br> 清幽性感的花香氣味，粉紅色如水晶似的瓶身，加上停留於瓶頂的戀愛精靈，為妳增強魅惑的迷人力量，引死麻甩仔。</p><p>ANNASUIDollyGirl身體潤膚乳液（200ml）</p><p>原價$223<br> 優惠價$98（四五折）<br> <br> 質地輕柔清爽，令妳散發出俏皮淘氣的氣息，用完後，我估大把女仔會自行買其他牌子Lotion填滿吉樽囉﹗</p><p>ANNASUI甲油</p><p>原價$110<br> 優惠價$59（五五折）<br> <br> 全年熱賣產品之一的甲油，快亁且色彩持久明亮，掃多幾支搽到九彩就最啱。</p><p>ANNASUI三色眼影
</p><p>原價$210<br> 優惠價$115（五五折）<br> <br> 由「春天的湖水」、「普羅旺斯花園」以及「阿爾卑斯山脈」等三種春色組合而成，單獨或混色使用同樣出色，大大盒除開每格$40唔使，包你用幾年都未見底。</p><p>ANNASUI手袋（限量發售）
</p><p>優惠價$180<br> <br> 袋身以迷你香水樽作裝飾，肩帶大大隻ANNASUI，平平哋買來返學用，襯晒青春可人的學生妹。</p><p>PRADA護膚品$100有找
</p><p>追捧PRADA護膚品的香港Fans並不多，事實上它於國際市場上早已推出了一段日子，外間亦好評如潮，其外形簡約唔浮誇，如Samplesize般的骰獨立包裝，針對經常遠行公幹的女強人，方便隨身攜帶，用完即棄。備受追捧的保濕系列，蘊含骨膠原、彈性骨膠原、乳木果及牛油果精華等成份，保濕力特強，由面部至身體護理，一律$98，非常抵玩。</p><p>歐美品牌二折起<br>MOSCHINOILoveLove香水30ml</p><p>原價$370<br> 優惠價$98（二折）<br> <br> 中文譯作「愛戀愛淡香水」，讓蜜運中的妳加添愉悅美麗，甜蜜價$98，送禮或自用一樣討人歡心。</p><p>L’OREAL密集淡斑精華（15ml）</p><p>原價$109<br> 優惠價$82（七五折）<br> <br> 想踢走雀斑、色斑或膚色不均的現象，$82的超高濃度美白淡斑精華幫到妳，可能博到唔使做激光去斑。</p><p>L’OREAL注活膠原去紋細緻霜（30ml）</p><p>原價$229<br> 優惠價$138（六折）<br> <br> 特殊的美容矽膠質地可立即由外而內填平肌膚紋路凹痕，讓肌膚表面展現不可思議的柔細平整，六折買來試制得過啦﹗</p><p>BIOTHERM溫泉全效保濕凝膠（50ml）</p><p>原價$325<br> 優惠價$198（六折）<br> <br> 5,000公升礦泉活性萃取精華的保濕凝膠，可即時為肌膚解渴及舒緩亁燥缺水問題，開冷氣大覺瞓時用就最好不過。</p><p>OLAY多元全效修護霜SPF15（50g）</p><p>原價$189.9<br> 優惠價$69（三五折）<br> <br> 聲稱搽一樽就可解決肌膚7大問題的多元全效修護霜，小記阿媽大讚好用，怕麻煩又貪靚的妳不妨一試。</p><p>日本代表$8平掃面油紙</p><p>炎夏最怕面油多到可以煎蛋，日本名牌KOSE面油紙幫到大家，包裝亦細心地分成男女裝，嬌俏的大紅花花，簡約的金底黑字，包你唔會買錯。</p><p>KOSE面油紙（80張）</p><p>優惠價$8<br> <br> 質地好索油，紅噹噹的包裝非常討好，1毫子1張，買多幾包用過年都得。</p><p>KOSE面油紙（70張）</p><p>優惠價$8<br> <br> Size比女裝較大張，包裝四正，男士拎出來唔再異相。</p><p>SUNJAPAN嬰兒濕紙巾（80片×3包）</p><p>優惠價$20<br> <br> 大熱天時，BB仔好易曬到出熱痱或紅疹，買定幾包濕紙巾袋入奶粉袋，$20就有240片，抹全身都唔肉赤。</p><p>DHC電氣石負離子活淨面膜（30g）</p><p>原價$95<br> 優惠價$89<br> <br> 以超微粒子化的天然電氣石為主要成份，可徹底清除老舊角質與毛孔污垢，加添滋潤感。</p><p>SHISEIDOSunProtection防曬膏SPF30</p><p>原價$175<br> 優惠價$138（七五折）<br> <br> 棒狀的造型，防水、防汗，清爽無色配方，質感更透薄，除了怕黑的美眉，也適合怕曬傷的男士及細蚊仔，比專櫃平幾十蚊㗎﹗</p><p>DHC納米白金銀高抗氧精華霜（32g）</p><p>原價$150<br> 優惠價$128（八五折）<br> <br> 納米化的白金與銀，有效消除對肌膚做成傷害的活性氧，改善黑斑、皺紋、鬆弛等老化現象，趁有折扣咪試吓有幾High-Tech。</p><p>DHC橄欖水潤潔膚油（70ml）</p><p>原價$85<br> 優惠價$75（九折）<br> <br> 殿堂級潔膚油，70ml細細支出門旅行好啱使，使乜搵樽仔入卸妝油，左倒右倒咁麻煩吖。</p><p>雅施夏日瘋狂減SummerSale　<br> 日期：即日起至7月31日止　<br> 查詢：29157711&#13;</p></body></html>