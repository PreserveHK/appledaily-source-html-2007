<html><header><meta charset="utf-8"><title>張繼聰親剪臍帶<br>謝安琪誕8.8磅大頭B</title></header><body><h1>張繼聰親剪臍帶<br>謝安琪誕8.8磅大頭B</h1><p>奉子成婚的謝安琪，昨日凌晨3時誕下8.8磅的大頭B仔張瞻，由於她選擇自然分娩，入產房後痛足12個鐘才成功產子。捱足兩晚通宵的張繼聰一直為妻搏命打氣，雖然聲沙兼勁殘，但仍堅持親剪臍帶，見證小生命來臨一刻。</p><p>現年30歲的謝安琪和27歲的張繼聰今年1月奉子成婚，昨日謝安琪採取自然分娩，凌晨3時順利誕下8.8磅男嬰，取名張瞻，英文名James。榮升老竇的張繼聰緊張到暈，足足頂了兩晚通宵陪伴太太。<br> 昨日傍晚7時多，張繼聰在醫院向傳媒公佈喜訊，滿面倦容的他難掩喜悅說：「張瞻個名係我同太太一齊諗，本來想改尖沙嘴個尖，但太尖，想佢睇嘢遠大啲，就改咗高瞻遠矚個瞻。BB好肥，8.8磅，個頭好大，醫生見到都嘩一聲。佢嘴細似媽咪，嘴仔似粒珠，嗌交唔會輸，今日睇佢體形幾似我。」</p><p>兩晚冇瞓覺</p><p>張繼聰又說：「用咗12個鐘頭分娩，我兩晚冇瞓覺，喺謝安琪嘅衝刺時間，我喺佢身邊打氣，嗌到聲沙，我親自剪臍帶，剪咗三、四次至終於剪到。」他又稱兒子比預產期早了出世，可算是父親節的最佳禮物，而太太會在下周出院。<br> 不過，之前張繼聰和謝安琪均發放下月中生仔的消息，兩周前本報卻接獲謝之預產期為後日端午節，故連日均在二人大埔住所外等候。前日下午，張繼聰曾駕駛其房車出入寓所，為太太生仔作最後準備，至凌晨後謝安琪產子，昨午一臉緊張的張繼聰即由父親駕着謝斥資逾14萬、上月購入的本田七人車，由住所駛至廣福村接載母親前往醫院。</p><p>BB識扭抱</p><p>張氏一家抵埗後即去睇BB，一貌似謝安琪的產婦則坐輪椅、由護士推入育嬰室，張繼聰父母其後坐在走廊長凳等候，但面上均有憂色，未幾有女護士向兩老說：「你哋唔使咁擔心，頭先佢喺度扭抱啫。」張爸爸聞悉乖孫只是扭計，即放下心頭大石，然後舉家進病房探謝安琪。<br> 半小時後張繼聰取車離開，對記者提問十問九唔應。記者又致電恭喜他榮升老竇，他竟說：「咩事呀？冇呀，同太太覆診啫。」但他自知大話很快被識穿，沒多久透過唱片公司表示晚上會在醫院見記者。<br> 採訪、攝影：娛樂突發組</p><p>專人侍候：BB張瞻夠好命</p><p>謝安琪昨日凌晨3時產下一名男嬰，並取名張瞻，對於BB的命格與其名字，堪輿學家區仲德師傅說：「今年係豬年，BB命格就屬金，生於夏天，欠缺水木，火重，代表呢個BB嘅事業心幾重，將來會係權名重於財富，有機會入軍政界或者做官。就佢嘅命格來講，佢會同爸爸緣薄啲，𠵱家取名張瞻，個名就重木同土，咁可以增加佢嘅貴人運同財運，同父母嘅緣會厚啲。10來歲開始就會有財運，喺愛情同財運方面會順利啲。」</p></body></html>