<html><header><meta charset="utf-8"><title>揭雀壇爭霸戰序幕<br>馮仁昭四圍超：吳文忻凹凸面任驗 - 馮仁昭</title></header><body><h1>揭雀壇爭霸戰序幕<br>馮仁昭四圍超：吳文忻凹凸面任驗 - 馮仁昭</h1><p>澳門永利酒店噚日舉行首屆「世界麻雀大賽」，有超過250名麻雀高手雲集，爭奪100萬美金（約781萬港元）嘅獎金同「世界麻雀皇」殊榮，台灣仲派出明星代表團參賽，據知台灣明星代表團團長徐乃麟喺首輪比賽中牌風好順，有份參賽嘅仲有曾寶儀媽媽同鄧麗君契爺林友茂。</p><p>同男友打牌最難</p><p>擔任大會司儀嘅除咗陳欣健，仲有被指整容手術失敗、面容凹陷嘅吳文忻。吳文忻噚日仲叫在場嘅記者睇真啲，驗吓佢塊面有冇凹位，吳文忻話：「我諗班記者想影我去泰國拍寫真，但係影唔到，咪寫呢啲囉。」吳文忻話學打麻雀係為咗一技傍身，佢話：「係我媽鼓勵我學打麻雀，佢話同人溝通，要識打麻雀，我最唔鍾意就係同男朋友同埋佢爸爸、媽媽打，好難打！」</p></body></html>