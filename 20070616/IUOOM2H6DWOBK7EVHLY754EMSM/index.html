<html><header><meta charset="utf-8"><title>蝙蝠俠換衫揸新車</title></header><body><h1>蝙蝠俠換衫揸新車</h1><p>《蝙蝠俠：俠影之謎》（BatmanBegins）續集《TheDarkKnight》拍得如火如荼，之前由《斷背山》（BrokebackMountain）男主角希思萊杰（HeathLedger）飾演嘅歹角小丑造型已經曝光，今次終於輪到正印主角蝙蝠俠登場，原來佢喺今集入面，將會換上全新嘅蝙蝠戰衣。<br> 由英國男星基斯頓比爾（ChristianBale）扮演嘅蝙蝠俠，今集件新戰衣款式更貼身、更具戰鬥格，靈活度亦大為提升，例如今次頭盔同頸位分開，令蝙蝠俠頭部可以轉動自如。另外戰衣內會藏有更多秘密武器，暫時所知條披肩將有意想不到嘅新功能。除咗戰衣換新look之外，今集蝙蝠俠亦會有新座駕，就係蝙蝠電單車，設計又係型到爆。</p></body></html>