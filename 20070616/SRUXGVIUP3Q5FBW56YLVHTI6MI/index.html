<html><header><meta charset="utf-8"><title>八星報親恩<br>劉德華出動歌迷冧父</title></header><body><h1>八星報親恩<br>劉德華出動歌迷冧父</h1><p>「因為我歌迷會會慶喺6月18日，所以每年父親節，我都會帶埋爸爸（右）出席歌迷聚會，同佢一齊切蛋糕，我同成班歌迷一齊叫佢一聲爸爸，佢就好似巨星咁揮吓手。我工作唔定時，盡量都會再抽時間同佢食飯，今年都可以同到佢食飯。至於禮物就會送利是，因為我試過買嘢畀佢，但佢品味好獨特，買親乜佢都有意見，不如畀錢佢自己買乜都得。」</p></body></html>