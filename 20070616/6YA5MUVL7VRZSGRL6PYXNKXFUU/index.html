<html><header><meta charset="utf-8"><title>蘇志威盼女兒永遠細個</title></header><body><h1>蘇志威盼女兒永遠細個</h1><p>蘇志威（阿細）育有兩位千金，分別是8歲的蘇君蕎（Yumi）和個多月大的細女蘇靖珺（Ina）。Yumi開始懂事，阿細甚麼也先詢問她的意見：記者約訪問，先問女兒的意願；再添一名女兒，也是Yumi希望有弟妹陪伴。阿細還希望女兒永遠陪伴他，日前他便對Yumi說：「你想我祝你快高長大，不如唔好啦！我想你慢慢大，依然係細細粒。」看來阿細心願是女兒永遠是小孩子，永遠在他身邊。</p><p>有顆善良的心</p><p>阿細平日會盡量陪女兒學溜冰、日文和小提琴，星期天和假期則是家庭日，一家人到處遊玩，閒來兩父女還會頭貼頭打機。阿細一個小動作，已逗得Yumi哈哈笑，阿細說：「做呢份工時間較靈活，可以多啲時間陪囡囡，但呢幾年開演唱會又出埠，加上細女啱啱出世，少咗時間陪佢。」阿細跟Yumi更有共同嗜好，他說：「我教佢溜冰、游水、踩單車同打機，佢見我玩就跟住學。」<br> 回想女兒為自己做的感動事情，阿細嘴角即泛起微笑說：「太多嘢，佢由細到大好關心我哋。我收工返屋企，Yumi會走過嚟幫我落妝；有時我搵朋友聚餐，有次佢問我，爸爸使唔使畀我啲錢你呀？」阿細最安慰的可能是女兒有顆美麗的心，他說：「有次睇報紙見到唔同地方有災難，佢拎住零用錢話要捐錢畀人。」</p><p>深知父親喜好</p><p>記者轉頭問Yumi最愛是誰？她眼仔一睩地說：「爸爸！我會同佢食飯，因為爸爸鍾意食飯。」長大了會送甚麼禮物給父親？Yumi說：「送車，因為爸爸鍾意揸車。」知父莫若女，這兩樣東西確是阿細的最愛。<br> 採訪：王連連<br> 攝影：陳慧安、葉君海<br> 場地提供：又一城溜冰場</p></body></html>