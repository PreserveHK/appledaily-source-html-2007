<html><header><meta charset="utf-8"><title>關仁隱事：水桶美人奇裝笑爆嘴 - 關仁</title></header><body><h1>關仁隱事：水桶美人奇裝笑爆嘴 - 關仁</h1><p>「水桶美人」雖然有一副甜美面孔，但佢嘅着衫品味就真係不敢恭維，每次佢出席完大型頒獎禮或活動之後，都俾啲設計師評為最差衣着人辦。其實水桶美人身形比較圓潤，所以佢嘅衣着就應該遮蓋呢個缺點，但事實就啱啱相反，佢專揀啲衫將自己嘅缺點放大，圓碌碌身形表露無遺。</p><p>老闆投降</p><p>雖然，水桶美人間公司一直都有搵形象設計師幫佢預備衫，不過關仁聽講水桶美人就好堅持己見，鍾意着自己鍾意嘅衫，無奈佢嘅品味真係好差，所以就會見到佢無端端將朵花插喺頭度，同套衫完全唔夾，不倫不類；又或者着名牌靚裙時突然戴頂帽，即時變成娘look，據講單為衣着呢個問題，佢老闆都俾佢激親！<br> Textby關仁</p></body></html>