<html><header><meta charset="utf-8"><title>鄧梓峰打高球增親子情</title></header><body><h1>鄧梓峰打高球增親子情</h1><p>鄧梓峰育有兩女以及一對孖仔，大女瓊芝12歲、孖仔松暉、柏暉9歲，細女淑芝就8歲，一家六口生活樂也融融，鄧梓峰日前說：「其實生咁多個都冇話失預算，生嘅時候都冇諗咁多，只係覺得有細路仔會熱鬧同開心好多，佢哋四個年紀近，所以睇佢哋幾個感情都好好。咁多個細路有時就嘈啲，但係帶畀我哋好多歡樂，開心多過唔開心。」</p><p>打完大女感後悔</p><p>鄧梓峰拍劇和做司儀，工作時間不穩定，不需要開工時，他會把所有時間用來陪仔女，他說：「平時我都好忙，假日就多數有嘢做，但係我一有時間，就一定會帶佢哋去玩，所以我鍾意平日帶佢哋出街，條街又冇咁多人，同埋每一年都會安排全家人去一次旅行，真真正正一家人去玩，去relax。」<br> 這位慈父在家中專扮好人，故特別得到仔女愛戴，鄧梓峰活用教育理念，還身體力行，帶小朋友一起感受各種新事物，他說：「細路仔唔可以成日鬧，係要同佢哋溝通，咁耐以來，我試過打家姐一次，打完我都好後悔，要拉近同小朋友嘅距離，好多時要扮鬼扮馬。最近一對孖仔，對高爾夫球好有興趣，所以我一有時間就帶佢兩個去學，藉住呢啲親子活動，真係可以增進大家嘅感情。」<br> 採訪：楊潔雯<br> 攝影：林德雄<br> 場地提供：CityGolf</p></body></html>