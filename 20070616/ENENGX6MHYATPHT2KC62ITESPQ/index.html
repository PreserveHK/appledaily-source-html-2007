<html><header><meta charset="utf-8"><title>馮仁昭四圍超：家強開騷唔請阿Paul - 馮仁昭</title></header><body><h1>馮仁昭四圍超：家強開騷唔請阿Paul - 馮仁昭</h1><p>黃家強噚日到商台做訪問，佢喺7月會有個個人騷，仲請咗葉世榮同關淑怡做嘉賓，問佢做乜嘢唔請埋黃貫中（阿Paul）做嘉賓，家強話：「如果請埋阿Paul就會好Beyond，下次先啦。」咁世榮夾喺家強同阿Paul中間咪好辛苦？佢話：「好辛苦咩，唔會啩？我都想夾喺中間！」
</p></body></html>