<html><header><meta charset="utf-8"><title>吳文忻父親開通撐到底</title></header><body><h1>吳文忻父親開通撐到底</h1><p>作為吳文忻這位整容代言人的父親，58歲的吳爸爸Edmund和吳媽媽Shirley齊心面對外界評論。雖然吳家父女對愛的表達都有點含蓄，像吳爸爸跟文忻提過Nokia6300的手機不錯，她默默記在心，前幾天帶父母到銅鑼灣逛街時便買下送給父親，令吳爸爸開心得在街頭擁抱女兒，場面溫馨。</p><p>「希望佢諗遠啲」</p><p>首次接受訪問的Edmund，對於女兒早前負面新聞多多，他直認初時有點不高興：「開頭唔清楚情形係點，最緊要大家有偈傾，佢做呢行，當係一份工作，盡量做好，搵佢嘅生存之道，新聞係會有，我哋都慣咗，唔會畀壓力佢，會信任佢。」Edmund對女兒的演藝發展沒意見，一句「佢想做乜嘢，家人會盡量支持」已盡在不言中，他說：「我哋唔知娛樂圈呢行點搞，佢做呢份工比我哋怪啲，同我哋以前打工唔同，當睇到佢有負面嘢時，會打電話問兩句，佢話handle到，唔理喇。我哋對佢唔係好擔心，佢知自己做緊乜嘅，但希望佢對人生諗遠啲。」</p><p>讚女兒懂𠱁家人</p><p>吳爸爸又說：「阿忻算孝順，但有時令人激氣，佢做嘢應該同大家傾吓，鍾意自己做咗先，雖然父母感覺兒女仲係好細個，但都要接受。佢幾活潑，識𠱁人，係屋企開心果，一個人仲可以煮到10幾個人嘅飯，屋企有個咁嘅人都幾好。」文忻從沒聽過爸爸說這些話，記者轉述後，她感動得有點哽咽，並在電話中說：「我知爹哋好錫我，佢係好好先生、靚仔、正派。我好錫爹哋媽咪，爹哋係我世上最愛嘅男人，將來結咗婚都係。」<br> 採訪：朱倬誼<br> 攝影：陳慧安</p></body></html>