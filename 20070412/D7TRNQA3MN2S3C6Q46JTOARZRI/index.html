<html><header><meta charset="utf-8"><title>蘇玉華狂喫花膠保美肌</title></header><body><h1>蘇玉華狂喫花膠保美肌</h1><p>美女廚神蘇玉華平時除了注重均衡飲食，還認同健康就是財富，所以她最大的投資就是保重身體。蘇玉華近日成為健康產品代言人，扮醫神拍廣告，休息期間更抽空食廣告商送來的花膠，以保美肌。</p><p>蘇玉華日前化身醫神在柴灣拍攝健康產品衞喜康的廣告，她穿上醫生袍並掛上聽筒，以專業形象向觀眾宣傳健康訊息。蘇玉華表示近日有留意到膀胱過度活躍症這個都巿病，病癥是患者要頻頻小便，她說：「我睇過有啲資料話病起上嚟，最嚴重可能會失禁，咁樣好影響一個人嘅社交。」</p><p>預防勝治療</p><p>因為拍劇經常作息不定時，蘇玉華慶幸有小心保養身體，所以沒有這個毛病。她說：「我認為一個人最大嘅投資係健康，如果後生時係咁用自己嘅精力，又冇好好去保養，咁到咗年老，身體機能差晒，好多嘢都會負荷唔到，到時先嚟醫就太遲。」<br> 蘇玉華又認為有病必要看醫生，但當然最佳辦法是預防勝於治療。</p><p>老闆贈美食</p><p>問到蘇玉華的保健貼士，她說：「我嘅貼士係一個人無論休息、工作、飲食甚至社交幾方面都要達到均衡，咁樣加加埋埋先會達至健康。」<br> 廣告商老闆Simon知道蘇玉華非常注重健康飲食習慣，又嗜吃花膠，所以特別帶了兩盒花膠美食來探班，她看見即大流口水，急不及待試吃，還說：「我好鍾意花膠嘅質感，滑嘟嘟好美味，多食可以令肌膚充滿彈性。」<br> 採訪：比華利<br> 攝影：陳偉權</p></body></html>