<html><header><meta charset="utf-8"><title>CaplioGX100<br>加碼勁上　24mm廣角</title></header><body><h1>CaplioGX100<br>加碼勁上　24mm廣角</h1><p>近排Ricoh好多新機推出，繼大谷以輕巧做賣點嘅R6後，又公布咗另一部新機GX100即將登場。GX100與之前GRDigital外觀上好相似，同樣可以加裝外置閃燈，有3倍光學變焦鏡頭，最厲害仲係廣角能力由28mm提升至24mm，拍攝時可有更多角度同玩法，尤其風景拍攝時就最好用！<br>至於解像度就達1,001萬像級，配合感光度ISO1600及光學防震系統，要應付較暗場面都特別輕鬆！從相片可見，LCD上可加裝一個取景器，代替使用2.5吋LCD取景，用起上來就如同一般單鏡反光相機一樣，好處係直接以現場實景購圖，較為容易拍得心水相片。GX100拍攝時除JPEG外，連最原汁原味嘅RAW格式都支援，細機嚟講都算係比較少見，難怪好多Pro友同專業攝影師，都好喜歡呢個系列機做袋口SnapShot專機。</p><p>Profile<br></p><p>感光片：	1,001萬像素CCD<br> 變焦：3倍光學+4倍數碼<br> ISO：80/100/200/400/800/1600<br> 記憶卡：	SD/SDHC<br> 屏幕：2.5吋<br> 電源：3A電池×2<br> 體積：111.6×25×58mm<br> 重量：220g<br> 網址： http://www.ricoh.com/r_dc/caplio/gx100/ <br> features.html</p></body></html>