<html><header><meta charset="utf-8"><title>型於外：李璨琛快餐文化出籠</title></header><body><h1>型於外：李璨琛快餐文化出籠</h1><p>由李璨琛「監製」的本地街牌Subcrew，每季都有新貨，而且設計和質料都有一定水準，所以得到本地潮界支持，難怪短短出道幾年就在本地潮壇站穩腳。今季都唔例外，最新夏季潮服正式面世，大玩懷舊美式風格，以快餐店文化作設計主題，食住呢期嘅vintage風。如果你係女仔就唔好彩啦，因為李璨琛話直到現在還未有出女裝嘅打算。<br><br>記者：葉雪芯<br>攝影：譚盈傑、楊錦文</p><p>大玩美式文化
</p><p>今季Subcrew以美式快餐店作主題，例如用美國老牌快餐店Jackinthebox同Wendy's嘅招牌logo作為tee嘅圖案，改良後變成「Fu×kinthebox」和「STREETBURGERS」。琛仔同SubcrewteammemberKoby透露：「今次想玩一啲經典美式元素，因為街牌風格源自美國，而最原汁原味嘅美國文化一定係快餐店，所以設計上用咗美式快餐店嘅招牌和logo常用字體。以前香港有Jackinthebox同Wendy's，我最鍾意食Wendy's嘅薯角，不過𠵱家已經無咗，所以就以佢哋嘅招牌作設計藍本嚟懷念吓。」<br> 新貨除了有美式快餐店招牌logotee，亦有Subcrew最出名嘅meshcap；還有鑲了Swarovski水晶的Subcrewunwash牛仔褲，用超過400粒水晶石，砌成Subcrew字樣和'S'logo，低調得來又玩到blingblingstyle，貨量少，入選必買item。</p><p>OnKoby：<br> 紅色pockettee$300<br> DoubleSvintagedenim牛仔褲$950</p><p>Shoplist
</p><p>REACH（27717333）<br> 尖沙嘴加連威老道30號3/F<br> <br> SIGHT（29940004）<br> 太子彌敦道750號始創中心212-213室<br> <br> 註：所有貨品於下星期推出</p><p>美牌Z-BOY愛踩板</p><p>除了Subcrew出新貨，另一本地薑Dusty亦有新搞作，最新引入新進美國街牌Z-BOY。話明係街牌，板仔風格中的滑板當然係靈魂，而呢批tee就是以各種板仔動作設計，圖案更是貼近真實相片質素的燙印print，相信一定可以吸引到板迷歡心。</p><p>售賣點：</p><p>Dusty（27891178）　<br> 太子聯合廣場1/F120B舖</p><p>潮店老闆推介5大熱Tee</p><p>講完本地新作，又點少得美日潮牌新貨？美日名牌每季都有唔少款式令人着迷，要買就梗係買最熱爆嘅款，唔out之餘仲有二手叫價力㖭！至於點揀，一定要問潮店掌陀人Anson：「近排最好賣、最多人問價訂貨有美國undefeated、Stussy、日本Neighborhood、undercover、CdG等，其中5款新貨仲係呢期特別搶手。」邊5款？即睇！</p><p>售賣點：</p><p>Dream（21111176）　<br> 旺角潮流特區地庫B29</p></body></html>