<html><header><meta charset="utf-8"><title>中環在線：六叔否認百億賣邵氏 - 李華華</title></header><body><h1>中環在線：六叔否認百億賣邵氏 - 李華華</h1><p>喺5月1號假期後打開報紙，最震撼嘅都算係有報紙話，有中資會用107億買起六叔檔邵氏，計起嚟每股作價要成25至27蚊，報道仲話買家醉翁之意係邵氏揸住嘅26%TVB股權同埋清水灣電視城嗰幅地喎，呢個「消息」唔好理係堅定流，總之刺激邵氏股價急升，咁消息有幾堅？<br> 噚日邵氏出咗聲明，話唔知道嗰篇報道嘅消息來源，確認冇收到呢個出價，同埋冇任何有關收購或者變賣嘅商談或協議要披露……<br> 查實，由舊年六叔傳出病危入院，再好人好姐走去尖沙嘴半島酒店HighTea，賣盤傳聞一直未停過，但畢竟佢老人家都行年100歲，六嬸亦都七張幾，而六叔個仔又講明唔接棒，賣盤又有幾奇呢？問題係賣畀邊個囉，事關隔籬台已經完全染紅，如果TVB又係落喺中資手上，第陣時香港人咪個個要睇中央台？！<br> LiWaWa@AppleDaily.com</p></body></html>