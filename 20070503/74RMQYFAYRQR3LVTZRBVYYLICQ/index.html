<html><header><meta charset="utf-8"><title>馮仁昭四圍超：謝安琪靚歌伴生仔 - 馮仁昭</title></header><body><h1>馮仁昭四圍超：謝安琪靚歌伴生仔 - 馮仁昭</h1><p>仲有兩個月就榮升做爸爸嘅張繼聰（Louis小圖），噚日去到商台接受訪問，佢話呢兩個月想盡快完成手頭上嘅工作，咁到7月中BB出世嗰陣就可以有多啲時間。Louis又話產房入面係可以播音樂嘅，所以佢就將揀歌呢個選擇權交番畀太太謝安琪，等佢一邊生仔一邊聽最鍾意嘅音樂，真係諗得周到。</p></body></html>