<html><header><meta charset="utf-8"><title>港警車花樣多到似車展</title></header><body><h1>港警車花樣多到似車展</h1><p>細細個嗰陣，阿爸成日話香港嘅大型警車淨係得LandRoverDefender同FordTransit呢兩款，見都見到悶，後來心諗，警車係公務車嚟㗎，要咁多款嚟做乜？不過自從回歸後，香港嘅大型警車款式真係越嚟越多喎！除咗Defender同Transit仲健在，仲有BenzSprinter、Mazda6、MazdaBongo、福士PassatVariant，甚至細到連豐田EchoVerso都有，搞到好似汽車Showroom咁！<br>點知早排《hkitalk.net》討論區有位叫EUNTN88嘅網友，喺《今年第三款新警車》嘅文章入面，貼咗全新HyundaiSonata拉晒警察車花嘅相出嚟，然後再Click前多幾頁嚟睇，發現網友Wattyung又喺《真正警察新Hiace》嘅文章入面，貼咗新款ToyotaHiace拉晒警花嘅相出嚟，睇到眼都凸埋。唔知阿爸又有咩感想呢？</p><p>相關討論網址：</p><p>www.hkitalk.net/HKiTalk2/viewthread.php?tid=206235&amp;extra=page%3D1</p><p>悠穎馳<br> 豪邁不羈，愛車如命，聽幾下引擎聲就知咩車！</p></body></html>