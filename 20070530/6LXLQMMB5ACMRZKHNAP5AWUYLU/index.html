<html><header><meta charset="utf-8"><title>650匹Golf恨到流口水</title></header><body><h1>650匹Golf恨到流口水</h1><p><br><br>唔怕話畀大家聽，悠穎馳由細到大都好鐘意VolkswagenGolf，尤其係最Top嗰部GTI跑版，所以喺最新呢代推出嗰陣，自己都有諗過買番部。哈哈，但呢個大想頭要投向更新更高級嘅GTIW12-650！<br>今次呢部GolfGTIW12就巴閉啦，事關用嘅Engine係一台6.0W12bi-turbo引擎！係，你無聽錯我亦無講錯，Volkswagen的確為GolfGTIW12-650安排咗呢台Engine，佢嘅馬力足足有成650ps/6,000rpm，扭力更可以去到750Nm/4,500rpm㖭！嘩，部車咁大馬力，咁0至100km/h一定好快啦！無錯，根據廠方所畀嘅數字只係3.7秒，極速仲可以去到325km/h！<br>至於外觀，事關加晒大包圍，睇落就梗係型到爆啦；之但係部車仲處於Concept階段，廠方係咪真係會推出呢款咁辣嘅Golf，似乎都要等一段時間後先知喎，真係令人着急！</p><p>悠穎馳<br> 豪邁不羈，愛車如命，聽幾下引擎聲就知咩車！</p></body></html>