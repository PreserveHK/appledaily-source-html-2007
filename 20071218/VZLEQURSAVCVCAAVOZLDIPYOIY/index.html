<html><header><meta charset="utf-8"><title>少女時代飯團助貧童</title></header><body><h1>少女時代飯團助貧童</h1><p>韓國人氣組合少女時代，憑住無敵嘅青春，成為當地電車男新偶像。少女時代喺上月於當地嘅3,800間FamilyMart便利店推出名為「少女時代三角飯團」，短短一個月內已賣出超過200萬個，認真厲害。佢哋將會在銷售所得嘅1%收益、共1,000萬韓圜(約80,000港元)捐出，幫助有需要兒童。</p></body></html>