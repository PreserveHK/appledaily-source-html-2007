<html><header><meta charset="utf-8"><title>白智英做聲帶手術</title></header><body><h1>白智英做聲帶手術</h1><p>韓國女歌手白智英，舊年憑歌曲《不要墮入愛河》人氣回升後，一直受聲帶不適困擾。白智英決定做完手頭嘅工作後，會喺下月接受聲帶手術。據知今年10月，佢就曾經因為劇痛入院。手術後，白智英最少要停工3個月休養。唔少fans得知後都好擔心，但白智英就好堅強咁話希望完成手術之後，能夠以更靚嘅聲音會歌迷。</p></body></html>