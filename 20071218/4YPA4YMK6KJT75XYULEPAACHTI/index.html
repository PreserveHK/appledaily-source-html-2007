<html><header><meta charset="utf-8"><title>7歲崩牙妹天使之聲<br>撼動300萬網民</title></header><body><h1>7歲崩牙妹天使之聲<br>撼動300萬網民</h1><p>有「英國版殘酷一叮」之稱嘅電視真人騷《Britain'sGotTalent》一向猛人雲集，除咗早排訪港嘅新晉男高音PaulPotts外，啱啱推出唱片、年僅7歲嘅英國小妹妹ConnieTalbot都係參賽者之一，但就敗喺PaulPotts手下，雖然係咁，當時年僅6歲嘅Connie參賽嘅片段，喺YouTube已經吸引咗近300萬人回味欣賞。<br> 當時6歲嘅「崩牙妹」ConnieTalbot，喺節目中清唱《綠野仙踪》主題曲《OvertheRainbow》，短短幾分鐘震撼全國700幾萬名觀眾，評判AmandaHolden仲聽到感動流淚㖭。</p><p>歌聲送別祖母</p><p>據講Connie喺只有歲半嘅時候，已識唱《綠野仙踪》嘅電影歌曲，兩年前佢患癌嘅祖母離世時，只得4歲嘅Connie喺葬禮上就唱出《OvertheRainbow》，以天使之聲為祖母送上最後一程。每次聽到呢個故事，阿Deep都覺得好感動。<br> 贏得3位評判同萬千觀眾歡心嘅Connie，雖然曾經喺電話投票數度領先，但最終仍然敗喺PaulPotts手下，好彩Connie仍然賺得一紙唱片合約，趕及喺聖誕節前夕報佳音。<br> 版主：網盜王尊尼Deep<br> 本欄逢周一至五刊出<br> <br> 網址： http://www.youtube.com/watch?v=7zBxt_w8_zQ </p></body></html>