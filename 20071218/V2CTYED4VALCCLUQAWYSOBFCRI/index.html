<html><header><meta charset="utf-8"><title>Blog派分子：宇多田光新歡曝光</title></header><body><h1>Blog派分子：宇多田光新歡曝光</h1><p>日本女歌手宇多田光今年中宣佈同攝影師紀里谷和明離婚，不過佢最近被發現有新歡，就係經常喺佢個blog度出現嘅熊仔！阿Deep發現光妹好鍾意幫熊仔影相，之後再配上故事，放上blog同fans分享，另外佢又戴住武士頭套影相搞笑一番。<br> 光妹97年出道推出細碟《Automatic》，今個月9號踏入咗10周年，佢透露4、5年前曾收過阿爸送嘅蛋糕慶祝出道周年，不過大懵嘅光爸搞錯咗日期，但仍然令光妹好開心。光妹喺blog入面又不忘感激fans。<br> <br> 網址：<br>  http://www.u3music.com/message/index.php?m=1 </p></body></html>