<html><header><meta charset="utf-8"><title>Lenovo×Mickey邊度都有老鼠仔</title></header><body><h1>Lenovo×Mickey邊度都有老鼠仔</h1><p>聖誕將至，新一年即將來臨，趁住《Vista》逐漸普及，換「腦」正係時候。如果你貪靚貪新款，Lenovo×Mickey就Fit晒，佢打正旗號用米奇做主角，無論軟件硬件都見到佢蹤影，買畀自己做聖誕禮物就最啱！<br><br>記者：許福合<br>攝影：陳盛臣<br>Model：Fion</p><p>軟硬見Mickey</p><p>呢部Lenovo3000G410ClassicMickey打正旗號用Mickey做主角，內外都會見到佢蹤影。機身顏色係傳統黑色，外形完全係一部正宗Notebook，機面更印有米奇剪影，特別得嚟又唔覺誇張，上班族拎住返工開會都唔會太礙眼！打開機蓋後，鍵盤上更會見到開關掣、靜音及快速鍵等用上米奇式設計及圖案，設計頗有心思。<br> 米奇化更深入機身之內，操作系統採用《VistaHomeBasic》，出機時廠方會內置多款米奇特色桌面設定，如個人賬戶圖示、桌面圖示、鼠標、牆紙及Screensaver等，配合充滿米奇色彩的音效，用電腦工作都特別過癮！另外悶悶哋，仲可以玩吓兩款米奇Flash遊戲，消磨時間一流。</p><p>一按即恢復</p><p>鍵盤右上角除可見到專為米奇而設的按鍵，仲會發現一個一按恢復功能鍵。呢個功能專為對付新一代病毒及惡意程式，當電腦受到惡意破壞，用家即使處於手忙腳亂之際，亦可以一按將系統還原至最新備份狀態，用電腦自然都用得特別放心。<br> 講番此機基本規格，配置14.1吋闊屏幕，處理器用上PentiumDual-CoreT2330，加上2GB記憶體，效能反應都算不俗。而機身內置有4合1讀卡器（SD/MMC/MS/MSPro）及4個USB，接駁上非常方便，而無線網絡就支援802.11b/g。</p><p>Profile</p><p>處理器：PentiumDual-CoreT2330（1.6GHz）<br> 記憶體：2GB<br> 硬碟：160GB<br> 顯示卡：IntelGMAX3100<br> 光碟機：雙層DVD+/-RW<br> 屏幕：14.1吋<br> 操作系統：WindowsVistaHomeBasic<br> 體積：334×248×34-38mm<br> 重量：2.4kg<br> 查詢：Lenovo（800938838）</p></body></html>