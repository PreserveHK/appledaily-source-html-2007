<html><header><meta charset="utf-8"><title>快食聖誕</title></header><body><h1>快食聖誕</h1><p>聖誕節好煩，買禮物籌備party樣樣都濕碎，要party搞得得體，只要食物賣相可愛就足夠迷倒小朋友，加上𠵱家越來越多readytoeatpartyitems，撕開包裝，叮一叮焗一焗就食得，真係簡單快捷好多！<br><br>記者︰劉昱蘭<br>攝影︰陳盛臣、林栢鈞、陳陶鈞<br>Model︰Michelle、豐豐（TheGroup）、Bunny、Jason<br>鳴謝︰SPOT-SMEG,CRISTAL,MAYTAGSHOWROOM（31187449）</p><p>火雞香肉食餐飽</p><p>搞party點少得maindish的肉食，尤其有小朋友的家庭，準備美味可口的肉類可以令小朋友食得開心，仲包保佢哋唔會扭計唔食嘢㖭。</p><p>1.聖誕要有火雞，現成買成隻回家，放餡料一焗就食得。$368/隻（c）</p><p>2.要選coldcut拼盤，有美國薄切火雞肉$48.9/12安士、美國特瘦蜜糖火腿$48.9/12安士、德國黑椒沙樂美腸$30.9/80克……（c）</p><p>3.外國人在聖誕通常都有蜜桃焗豬排大熱盤，𠵱家有得預訂，3日前book定就得。$220/千克（d）</p><p>4.呢隻千層麵好方便，用200℃焗40分鐘就食得。$99/750克（e）</p><p>蛋糕朱古力揀外形</p><p>講到甜品，大人小朋友都興奮，除了有外形精緻的朱古力和薑餅外，仲有只會在聖誕節才可一嚐的聖誕蛋糕，絕對係飯後賞心悅目的甜點。</p><p>5.來自法國的木頭雪糕蛋糕原來有段古：從前有個窮青年，喺森林執嚿木送畀情人，從此平步青雲，所以木頭蛋糕象徵來年好運。$218/磅（2天前預訂）（b）</p><p>6.薑餅必不可少，大大塊馬仔餅放喺度𠱁細路。$98/盒（c）</p><p>7.細細塊薑餅仔外形可愛，小屋包裝紅紅綠綠好有聖誕氣氛。$109/6.5安士（d）</p><p>8.傳統聖誕蛋糕除有酒味，還有葡萄亁、提子亁、雜果皮等材料。$360/1,120克（d）</p><p>9.呢款朱古力加個靚packing，已很有聖誕氣氛。$243/3.6安士/盒（d）</p><p>10.聖誕曲奇有星星、聖誕樹、心心形狀花款多。$52/包（c）</p><p>特色飲品</p><p>有好嘢食當然要配好嘅飲品，跟一班朋友在聖誕佳節飲香檳又確係特別高興，玩都玩得放啲。</p><p>11.呢支上下倒轉頭嘅粉紅香檳設計特別，頂部及底部樽口都可倒出香檳。$978/750ml（e）</p><p>12.細路仔都係飲有汽水味嘅好啲，呢支HelloKitty版聖誕汽水香檳就最啱。$28/360ml（e）</p><p>（a）JUSCO（28846888）<br> 鰂魚涌康怡廣場南地下<br> <br> （b）dadalce（21868473）<br> 鰂魚涌康怡廣場南地下L010號舖<br> <br> （c）ThreeSixty（21114480）<br> 中環置地廣場3樓及4樓<br> <br> （d）OLIVER'S（28107710）<br> 中環太子大廈2樓201-205號舖<br> <br> （e）city'super（25062888）<br> 銅鑼灣時代廣場地庫B1</p></body></html>