<html><header><meta charset="utf-8"><title>SAMSUNG×GIORGIOARMANI<br>向PRADA下戰書</title></header><body><h1>SAMSUNG×GIORGIOARMANI<br>向PRADA下戰書</h1><p>PRADA,<br>半年前，你獨享名牌手機美譽，水貨抵港你更升至$16,800天價，成一時佳話！今日，我以$6,000開售，並打算憑平民身份殺入手機界，我有比你更強勁的配備，也有更纖巧的機身；雖然你我皆由韓國大廠所生，但今日若不以兄弟相見，則只有敵我之分！<br>ARMANI字<br><br>記者：陳國輝<br>攝影：伍慶泉&#13;</p><p>豪配絨袋真皮殼</p><p>手機Crossover知名品牌，似乎跟時裝有點關連，像早前PRADAPhone便內附一Set精美絨布及抹鏡布，而筆者就比較鍾意需額外添置嘅PRADABluetoothHandsfree。雖然只可以通話，唔支援A2DP藍芽立體聲，但嗰種鋼琴面兼帶線條嘅造型，再刻上PRADA字之後，感覺即時唔同晒！<br> 至於ARMANI係水貨關係，暫時未知會否附加BluetoothHandsfree，不過，跟機送嘅兩款絨袋都算有心思：大碼可放入USB線和充電器，細碼則剛好將手機放進袋內，拎出街唔怕會刮花。然而最靚似乎都係真皮硬殼多啲，一來手感舒服，二來物料靚兼硬淨，揭開蓋就用得，成功人士咁款。</p><p>手指拖拉跟住走</p><p>大家有冇玩過HTC的TouchFLO功能？原來ARMANI手機也同樣配備，玩法係當手指壓在TouchScreen機面上，你就可以用捽嘅方法來操控某啲功能。例如HTCTouch能夠捽一下轉介面，捽一下轉日曆等；至於ARMANI手機，則可把主目錄上嘅控制點Hold定，任你移來移去，不過缺點係速度比較遲鈍，冇HTC咁流暢，但勝在意念新鮮。<br> 翻轉機背之後，一枚睇落細小嘅320萬像素相機亦有不俗表現，特別係微調分唇好豐富，例如可設定為ISO400影夜景，另有白平衡、測光模式等。當你想聽歌時，也可啓動附帶相片嘅MusicPlayer，總算歌影雙棲。</p><p>ARMANIVS.PRADA</p><p>中文化最啱睇SMS</p><p>PROFILE</p><p>制式：GSM三頻<br> 體積：87.5×54.5×10.5mm<br> 重量：85g<br> 通話時間：180分鐘<br> 備用時間：220小時<br> 主要功能：320萬像素相機、2.6吋26萬色芒、震動屏幕操作、支援microSD卡、A2DP藍芽立體聲、USB2.0<br> <br> $6,280（中文版）<br> LikeTelecom（23953777）<br> <br> $5,980（英文版）<br> 樂駿（23806669）</p></body></html>