<html><header><meta charset="utf-8"><title>X'mas食餐飽之豪禮助興：<br>$36,888Hamper大到抬唔郁</title></header><body><h1>X'mas食餐飽之豪禮助興：<br>$36,888Hamper大到抬唔郁</h1><p>聖誕節個個朋友都開Party，仲話一定要帶份有心思嘅禮物，最後我決定買個聖誕禮物籃，咪以為Hamper敷衍，每年各大酒店推出豪華禮物籃，昂貴又不失特色，唔使自己絞盡腦汁花心思。今年COVA更推出全城至豪嘅Hamper，價值$36,888，其餘數千至萬幾元都有，佳節送禮又何妨豪一次呢！<br><br>記者：王美芝<br>攝影：林栢鈞、伍慶泉<br>模特兒：Algie@PureModels<br></p><p>鑽級聖誕禮物籃$36,888（a）<br>米蘭空運到港</p><p>COVA嘅客仔唔係闊太就係明星，$36,888一個Hamper有乜咁出奇？不過貴都要物有所值，這個鑽級聖誕禮物籃由COVA首席設計師LilianZappa設計，內有二十多款美食，全由米蘭空運到港。籃中當然有COVA自家出品的朱古力，另有COVABlackLabel1998香檳。想品嚐意大利傳統，則有聖誕蛋糕Panettone，足足重5kg，開Party最啱！籃內仲有ParmaHam，選用SanDaniele16個月的原隻去骨風亁火腿，保證味道夠香濃。</p><p>$36,888禮物籃精選貨品如下：</p><p>極級法國紅酒兩瓶、Cova"BlackLabel"1998香檳、極級伊朗"Oscietra"魚子醬（100g）、原隻意大利SanDaniele16個月風亁火腿（去骨）、Cova特選油醋連銀架套裝、Cova享譽米蘭圓頂聖誕蛋糕連聖誕精品裝飾（5kg）、Cova朱古力味圓頂聖誕蛋糕連聖誕精品裝飾（1kg）、水晶酒瓶連Cova朱古力、珠寶盒裝Cova金牌朱古力、紫色錦盒裝果仁朱古力（1.6kg）、禮盒裝果仁朱古力及果汁啫喱糖（900g）、紅色絲綢禮盒裝果仁朱古力連聖誕精品裝飾（800g）、尊貴金色禮盒裝Gianduiotti朱古力（500g）、紅色絲絨袋裝意式圓頂聖誕蛋糕、意大利蜜餞栗子禮盒、禮盒裝朱古力鳥結糖、禮盒裝焦糖鳥結糖、Cova錫罐裝茶葉兩罐、Cova特選咖啡粉兩罐、香濃朱古力粉兩罐、Cova罐裝雜錦曲奇</p><p>魅力非凡$4,688（b）<br>精緻設計　總廚一手包辦</p><p>Thomas是JW萬豪酒店的行政糕餅總廚，曾獲得多個國際獎項，酒店於七年前推出的Hamper已由他一手包辦：「由構思、找材料、包裝設計等都由我親力親為。」而今年的主題是聖誕老人的禮物袋，大部份材料均度身訂做，單是成本已是$800。禮物籃以富層次感的絨布包裹，綴上的珠子及花飾都由人手製作。籃內有Thomas親手製作的傳統聖誕甜點，包括Stollen、Honeybread及聖誕布甸，甜點內所用的亁果由一年多前開始醃製，Thomas拍心口保證味道夠晒香濃。</p><p>Chant$2,950（c）<br>agn囗sb.骨瓷具收藏價值&#13;</p><p>agn囗sb.DELICES推出印有品牌標記的骨瓷茶具套裝，更特別鍍上金邊，感覺古典優雅。茶具只會隨此Hamper附送，別具收藏價值，b姐粉絲又點可以錯過！籃內另有18片裝朱古力禮盒、四味松露朱古力禮盒及鳥結糖等，全是人手鮮製，用作送禮可為佳節添上點點法式情懷。</p><p>御寶系列$19,888（e）<br>血燕鮑魚送長輩</p><p>港島香格里拉大酒店的中菜廳夏宮推出中式御寶系列禮物籃，以特別訂做的仿古大瓷碗盛載，為這西方節日添上中國色彩。夏宮精選多款名貴食材，包括四頭日本吉品鮑魚、特級血燕禮盒、花膠禮盒、特級龍井茶葉及紹興花雕十年等，亦有夏宮自家製的XO醬，是送給媽媽及長輩的好選擇。此外，亦有小量傳統聖誕食品如曲奇及薑餅等。</p><p>Impression$6,290（d）<br>浪漫朱古力火鍋</p><p>GODIVA的Impression，籃內有朱古力、咖啡、可可粉及香檳等，另外還有二人用的朱古力火鍋套裝，同樣只隨Hamper附送。籃內另有GODIVA×Swarovski的禮盒，紅絨布盒上印有金色花紋及金色水晶，感覺華麗尊貴。</p><p>查詢</p><p>（a）COVA（29073399）<br> <br> （b）JW萬豪酒店（28413836）<br> <br> （c）agn囗sb.DELICES（25770338）<br> 　<br> （d）GODIVA（25760312）<br> <br> （e）港島香格里拉大酒店（28208550）　</p></body></html>