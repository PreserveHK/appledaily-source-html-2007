<html><header><meta charset="utf-8"><title>《MammaMia!》搬上銀幕<br>梅麗玩到癲網友頂唔順</title></header><body><h1>《MammaMia!》搬上銀幕<br>梅麗玩到癲網友頂唔順</h1><p>由梅麗史翠普（MerylStreep）、皮雅斯布士南（PierceBrosnan）同哥連卓夫（ColinFirth）主演嘅電影《MammaMia!》，將喺下年上畫。呢套改編自著名舞台劇嘅電影，預告片日前啱啱曝光，不過好多網友話入面啲老套歌加上肉麻情節，簡直令人毛管直豎。</p><p>皮雅斯開金口</p><p>《MammaMia!》係一套講述孤女尋父嘅歌舞片，內容描述AmandaSeyfried飾演嘅Sophie，一直唔知爸爸係邊個，所以佢喺出嫁當日，特登搵嚟媽媽梅麗史翠普嘅舊情人，從而搵出答案。<br> 喺預告片裏面，平時一臉嚴肅嘅梅麗有突兀嘅搞笑鏡頭，年近60歲嘅佢仲衣着青春，電影用上大量ABBA嘅70年代經典名曲襯底，其中皮雅斯布士南更會一展歌喉，大班網友對將舞台劇嘅誇張元素滲入電影入面，大嘆頂唔順，佢哋話套戲仲基過《斷背山》（BrokebackMountain），金草莓應該走唔甩。網友daria話：「梅麗，唔該你快啲炒咗幫你接套戲嘅經理人。」不過Anonymous666話：「單睇皮雅斯唱歌已經值回票價啦。」<br> 版主：網盜王尊尼Deep<br> 本欄逢周一至五刊出<br> <br> 網址：<br>  http://dlisted.com/node/19855 <br>  http://www.youtube.com/watch?v=zhSmGtn46EA </p></body></html>