<html><header><meta charset="utf-8"><title>中環在線：張春江同澤楷仲有偈傾 - 李華華</title></header><body><h1>中環在線：張春江同澤楷仲有偈傾 - 李華華</h1><p>網通班管理層噚日完咗AGM後見記者，老規矩都係嗰三大焦點：大陸幾時有3G牌、幾時行業重組、網通同8號仔主席𠵱家關係點呀？呢啲問題當然唔會難倒以張春江為首嗰班「太極宗師」啦！<br> 頭兩個問題，春哥話，佢仲心急過大家，但真係冇消息可以update大家，總之，嚟自北方唯一一個好消息，就係凌晨3點到上午11點，北京落咗一場大雨，唔使翳住翳住……<br> 咁喺舊年嗰場介乎春夏之間嘅賣盤風波之後，同二少仲有冇偈傾呀？<br> 春哥話：「跟Richard關係很好，過春節新年有打電話問候。」<br> 有冇聽聞二少又想賣盤呀？<br> 「沒有感覺……Richard也是一個很有成就的企業家，如果我在這裏講他做甚麼，他會不開心的，我省得自找麻煩……」<br> 咁二少有冇同你講自己想做咩呀？<br> 「他告訴我喜歡開飛機……」<br> 春哥如果喺香港搞「網通太極拳」，咩嘢「痕雨人聾拳」都要彈開！</p></body></html>