<html><header><meta charset="utf-8"><title>蘋果視窗：<br>人生必備「四仔」屋仔可按老婆仔唔得</title></header><body><h1>蘋果視窗：<br>人生必備「四仔」屋仔可按老婆仔唔得</h1><p>以前嘅後生仔興講「四仔」主義，就係屋仔、車仔、老婆仔同生個仔，今時今日，呢四仔仍係好多後生仔追求嘅人生目標，雖然都係要努力搵銀嚟達成，但係呢四仔性質就有好大分別，淨係睇屋仔同老婆仔，就知中間分別有幾大。<br> 以下係網民對屋仔同老婆仔嘅睇法：</p><p>層樓幫到手</p><p>一、買樓要揀地點，娶老婆唔一定要揀省分；<br> 二、有層樓一般都可以娶到老婆，但有老婆嘅唔一定買得起層樓；<br> 三、老婆外貌唔係最重要嘅，但層樓嘅外在環境就影響樓價；<br> 四、喺你最困難嘅時候，可以按咗層樓，但你唔可以按咗老婆；<br> 五、層樓係你嘅固定財產，老婆就未必；<br> 六、老婆一般都好嘮叨，房子總是沉默；</p><p>太太要呵護</p><p>七、物業可以買多幾層，但老婆只能有一個；<br> 八、唔理你出差幾耐，層樓可以唔使理，但老婆就唔理唔得；<br> 九、對老婆要細心呵護，對層樓可以心不在焉；<br> 十、層樓可以借畀朋友，老婆絕對唔借得畀人。<br>  http://joke.sunvv.com <br> <br> 報料站<br> 歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>