<html><header><meta charset="utf-8"><title>中環在線：逾半CEO離職唔正常 - 李華華</title></header><body><h1>中環在線：逾半CEO離職唔正常 - 李華華</h1><p>研究機構博思艾倫（BoozAllenHamilton）做咗個「CEO繼任報告2006」，話舊年全球2500家大型上市公司嘅CEO（行政總裁），超過一半都喺「不正常」嘅情況吓離職；而且企業董事會越嚟越唔忍得，若發現業績欠佳，就會手起刀落要換CEO，你話吖，做CEO幾大壓力。<br> 呢個調查過去六年都有出報告，六年嚟CEO撤換率提高近六成，因為業績問題要換人嘅情況增加咗三倍多。不過咁，上年換咗CEO嘅企業只有14.3%，較05年少咗1.2%。但空降新CEO嘅情況少咗，咁新CEO喺邊度嚟呢？原來大企業覺得，搵嚟嘅外援不外如是，索性加幾分力，培養內部領導人才。</p><p>重組後離職　搵工不愁</p><p>頻密換CEO另一原因，相信同舊年併購多咗有關，去年有22%CEO正因併購而離職，較05年多18%，尤其北美及歐洲嘅併購活動更達歷史最高水平。不過，若在併購後先至被踢出局嘅CEO，原來都好吃香，因為可以俾人睇到佢哋嘅重組能力，搵到好工嘅機會都高啲。
</p></body></html>