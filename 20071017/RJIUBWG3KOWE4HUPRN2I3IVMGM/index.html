<html><header><meta charset="utf-8"><title>代言人身份證冇毒<br>華仔狂隊烏龍茶</title></header><body><h1>代言人身份證冇毒<br>華仔狂隊烏龍茶</h1><p>早前有男童因飲用劉德華代言的樽裝烏龍茶，發現含有消毒劑而報警求助，華仔前晚在《兄弟》首映禮的祝酒儀式中以道地烏龍茶代酒，力撐支持他多年的廣告商。</p><p>由劉德華、苗僑偉、黃日華、湯鎮業、陳奕迅及黃奕主演的電影《兄弟》前晚在銅鑼灣舉行首映禮，為配合該片主題，他們引用《詩經》中《小雅．常棣》的詩句「兄弟鬩於牆，外御其侮」，念畢後便進行破牆儀式。站在中間的華仔本大安旨意地挨着牆，豈料幅牆並不堅固，突然塌下，弄得華仔登時十分尷尬，連忙用鎚扑牆。</p><p>致電生產商了解</p><p>日前有男童發現飲用的樽裝烏龍茶含消毒藥水成份而入院及報警求助，華仔等人前晚在祝酒儀式上即以茶代酒，由於現場有一隻水杯爛了，華仔先將烏龍茶斟往其他五隻水杯，然後喝光樽內剩餘的茶。<br> 對於代言的飲品被指含有消毒藥水成份，華仔說：「當日收到消息我喺內地，但知道後已打電話畀生產商，了解過件事後，有責任要同公眾交代件事。生產商已詳細解釋畀我知，生產過程冇問題，市面抽查都冇問題，唔明點解會出事，個杯有事，都會有事啦。」<br> 華仔還於台上表示該戲單用演員名字已能賣埠賺錢，他並承諾請一眾演員往泰國旅遊，他笑說：「唔賺錢都可以請佢哋去泰國，邊有出手咁低，乜都包冇乜所謂。」問是否可以攜眷，他說：「不過自費囉，希望可以就到我演唱會先。」</p><p>三哥認腳踏幾船</p><p>陳奕迅對於能跟多位前輩合作感到開心及有壓力，他說：「圍讀時劉老闆眼神好厲害，其他人就好親切，因為我好細個就聽佢唱歌。」<br> 此外，苗僑偉（三哥）昨日接受《志雲飯局》訪問，獲陳志雲送上保齡球及與太太戚美珍定情的《飛越十八層》劇集影碟，陳志雲說：「你哋明年結婚18周年，但好似中間冷戰過半年，仲有傳你有第三者，一腳踏兩船。」苗僑偉笑說：「唔止冷戰一次，年輕人冇一腳踏兩船，係一腳踏幾船。」他坦言不怕被問緋聞，因為通通都是傳聞。<br> 採訪：何永寧、馬建華<br> 攝影：陳順禎</p><p>資料庫：華仔道地互惠互利</p><p>劉德華任代言人的道地是台灣飲品品牌，本港代理商為匯泉國際有限公司，00年匯泉老闆方振文邀請劉德華任道地飲品代言人至今，其間多次贊助華仔有份主演的電影及演唱會，借助華仔的知名度成為知名品牌。在當年大收的電影《無間道》，道地綠茶就如配角一樣，與華仔如影隨形，出現的場景包括在警署中，華仔就邊講電話邊喝綠茶。</p></body></html>