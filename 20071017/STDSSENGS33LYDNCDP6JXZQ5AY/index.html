<html><header><meta charset="utf-8"><title>薛凱琪錯過祖名靚股</title></header><body><h1>薛凱琪錯過祖名靚股</h1><p>法國品牌PauleKa位於Elements的專門店昨日開幕，設計師SergeCajfinger更專程來港主禮，薛凱琪及吳君如各自身穿上價值兩萬多元的新裝捧場。<br> 薛凱琪與PauleKa的設計師大傾特傾，她興奮地說：「PauleKa一向係我戰衣品牌，成日贊助我着去頒獎禮、TVB活動，佢哋cutting好靚，我今日親口多謝佢，對方仲問我着咁高嘅鞋行唔行到路，我話跳舞都得！」<br> 薛凱琪透露剛從台灣返港，仍未看房祖名的新片《戰鼓》，她說：「佢之前台灣首映都叫我去，但我錄音趕唔到，佢兩套片我都未睇，或者睇番DVD。」房祖名在《太陽照常升起》中露臀，記者問她看DVD時可會定格「賞月」，她即說：「我個人唔鍾意賞月，我鍾意食月餅、玩燈籠多啲。其實patpat唔重要，最緊要睇佢演技。」<br> 採訪：MaggieLaw<br> 攝影：DickyChan</p></body></html>