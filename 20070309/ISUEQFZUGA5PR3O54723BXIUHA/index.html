<html><header><meta charset="utf-8"><title>德乙大勢：博弗賴堡客W「豪」得起 - 青蛙仔</title></header><body><h1>德乙大勢：博弗賴堡客W「豪」得起 - 青蛙仔</h1><p>力爭升班資格的弗賴堡歇冬後越戰越勇，周五在德乙聯作客陣容不整，且狀態差勁的貝豪森，料可順利贏波，必捧1.95倍的弗賴堡客W。<br> 弗賴堡上半季表現差勁，17戰4勝7和6負，以第13名過冬，並幾可說是升班無望；但歇冬後他們有脫胎換骨演出，7戰6勝1和，目前更跳升至第6位，只比第3位的杜伊斯堡少5分（德乙前３名可升班）。</p><p>伊舒夫尼近5仗入5球</p><p>今仗弗賴堡只缺後衞廸亞拉及中場漢臣，換言之幾可「夫添」，其中前鋒伊舒夫尼近5仗入5球，另一射手比路柏亦弗，前仗梅開二度助球隊贏奧厄5:4；以其陣容，面對缺少了後衞謝域、後衞羅辛、後衞柏利安尼斯、後衞德舒查及中場韋辛加的貝豪森，贏波冇問題。取客W的同時，「讓球主客和」弗賴堡作客讓一球，「客勝」亦可兼顧。</p><p>奧厄可破布倫瑞克</p><p>同日還有兩場德乙比賽，先分析奧格斯堡主場對科布倫斯。科布倫斯狀態大勇，對上6仗錄得3勝2和，加上可強陣，像廸薩卡及美亞荷化等主力都可披甲，故今訪續有前鋒戴亞賓因傷缺陣的奧格斯堡，有望搶分成功；「讓球主客和」科布倫斯受讓一球，熱捧「客勝」。<br> 布倫瑞克狀態甚差，連輸5仗兼未入1球，而且今仗更有後衞基姆因累積5黃停賽，防守力進一步受損；至於奧厄雖續缺中場利巴斯，不過中場杜斯達爾克對上3仗入了3球，狀態頗弗，故有力贏布倫瑞克；奧厄W有2.05倍，值追！<br> 青蛙仔</p></body></html>