<html><header><meta charset="utf-8"><title>波馬合一：想贏波要睇「排位」 - 張美德</title></header><body><h1>波馬合一：想贏波要睇「排位」 - 張美德</h1><p>剛剛過去的這個周中，有歐聯16強次回合大戰，雖然未能挑燈觀賽，但幸好媒體多元化，之後看電視新聞，或者在網上，都可以睇番精華戰報。<br> 8強之中，3支是英超球隊、兩隊意大利波、1隊西甲，其餘兩席位拜仁及燕豪芬都是德甲及荷甲的頂尖隊伍。而最開心是誰？當然是足球博彩公司了。<br> 大部份名牌仍在，投注可以繼續保持吸引力，像足智彩的宣傳漫畫，「棟」在正中間的朗拿甸奴代表的巴塞，雖然出局玩完，但側邊的公仔正是謝拉特、林柏特及朗尼。可以順序補上成為焦點，一樣可以引起話題，成為焦點。</p><p>車路士成歐聯大熱</p><p>8強產生後車路士被定為頂頭大熱，大概是因為聯賽錦標無望，定必破釜沉舟爭此大盃，像跑馬般，要贏馬「交代」嘛！不過，亦如跑馬咁，贏面同排位有關，像下周日跑打吡大賽，實力馬抽到個大外檔就頭痕了。執筆之時，8強之戰尚未抽籤，定出對賽隊伍之後，如果賠率大變動，當中玄機就值得好好參詳了。<br> 張美德<br> 記者出身的著名馬評人，現職馬會節目主持人。</p></body></html>