<html><header><meta charset="utf-8"><title>獨特自煮:南瓜焗蛋<br>焗出味靠個殼</title></header><body><h1>獨特自煮:南瓜焗蛋<br>焗出味靠個殼</h1><p>夏天瓜菜當造，但望住個瓜卻無從入手。唔係唔識揀，而是唔識煮，好似個南瓜燉蛋咁，唔用瓜肉做料，只係靠個殼焗到出汁，令蛋香有陣陣南瓜鮮甜味。</p><p>記者：林佩婷<br> 攝影：陳偉強<br> 示範：私人烹飪導師Fiona（kkl218pf@yahoo.com.hk）</p><p>教你點揀</p><p>主婦揀普通的瓜類，可能得心應手，但對住啲新進口的瓜類，就要留意：<br> <br> 迷你冬瓜：要揀重身，代表水份多又甜，不要有凹痕。<br> <br> 黃青瓜：顏色要鮮，暗色未必新鮮。<br> <br> 迷你南瓜：跟冬瓜一樣要夠重身。<br> <br> 黃碟瓜：顏色鮮得來無黑點。<br> <br> 泰國茄子：果實飽滿，輕身代表無咁老。<br> </p><p>迷你南瓜焗蛋<br>需時：45分鐘<br>價錢：$15/1人</p><p>材料：迷你南瓜1個（切頂去籽）、水/糖各20克、蛋1隻、鮮奶35克<br> <br> 做法：將水和糖煮溶，將蛋打散混合鮮奶和糖隔篩，倒入南瓜，用180度焗30分鐘。&#13;</p><p>冬蔭功茄子<br>需時：20分鐘<br>價錢：$25/4人</p><p>材料：冬蔭功湯料1包、泰國茄子4個、蝦仁10隻、水1杯、鹽和油各少許<br> <br> 做法：茄子切開，用油煎兩面。冬蔭功湯料加水煮15分鐘，放入茄子煮5分鐘，最後落蝦仁和鹽略煮便可。</p><p>知多啲：泰國茄子本身吃起來較脆身，所以不用煮得太爛。由於它切開後容易變黃，所以最好煮時才切件。</p><p>黃青瓜蝦沙律<br>需時：30分鐘<br>價錢：$40/6人</p><p>材料：美國黃青瓜1條（切粒）、餅亁船6隻、蝦6隻（去殼煮熟切粒）<br> <br> 醬汁：番茄膏和糖各1湯匙、番茄1個（切粒）、檸檬汁1茶匙、檸檬皮1/2個、香草少許<br> <br> 做法：醬汁、青瓜粒和蝦拌勻後放在餅亁船上便可。</p><p>知多啲：黃青瓜和平常的青瓜質感一樣，只是顏色較為特別。</p><p>蟹肉炒黃碟瓜<br>需時：30分鐘<br>價錢：$60/4人&#13;</p><p>材料：黃碟瓜6個（切片）、花蟹1隻（蒸熟拆肉）、油2茶匙<br> <br> 調味：鹽1/2茶匙、蒜茸/紹酒各1茶匙、糖少許<br> <br> 芡汁：清雞湯1/4杯、生粉1茶匙、胡椒粉少許<br> <br> 做法：燒熱油爆香蒜茸和黃碟瓜，加入剩下調味、芡汁和蟹肉煮至汁收杰便可。</p><p>知多啲：黃碟瓜由荷蘭進口，味道和青瓜差不多，但帶有少許苦味，加入少許紹酒便可辟走苦味。</p><p>迷你冬瓜盅<br>需時：1小時45分鐘<br>價錢：$60/2人&#13;</p><p>材料：冬瓜1個、瑤柱1粒（浸軟）、瘦肉３両（切粒）、鮮蝦10隻、上湯1杯、鹽少許<br> <br> 做法：冬瓜切開頂部去瓜瓤及籽。用上湯將瑤柱瘦肉和蝦煮滾，倒入冬瓜內。隔水蒸1小時後加入蝦再蒸半小時下鹽便可。</p></body></html>