<html><header><meta charset="utf-8"><title>繼續數臭老婆同契仔<br>羅啓仁：發現用過嘅避孕套</title></header><body><h1>繼續數臭老婆同契仔<br>羅啓仁：發現用過嘅避孕套</h1><p>李賽鳳丈夫羅啓仁日前大爆契仔宗天意去年7月半裸匿藏他與李賽鳳房間的衣櫃，昨日他又大爆宗天意去年2月在他與李賽鳳的房間內，遺下一個用過的安全套，當時宗天意解釋是他與北京女友借用房間時留下，但其後羅啓仁從公司職員口中，獲悉宗天意根本沒女友，故深信李賽鳳與宗天意的不尋常關係，早於去年2月已開始。</p><p>李賽鳳丈夫羅啓仁日前發聲明與李賽鳳離婚，大爆二人的契仔宗天意半裸匿藏在他兩夫妻的房間衣櫃內，直指契仔與李賽鳳有不尋常關係。一直未有回應事件的李賽鳳，前日終發聲明向羅啓仁還擊，直指丈夫在傷害她，又明寸對方送她極具宣傳價值的大禮，令她一下子變得如此受注目，但有關她與宗天意的不尋常關係，李賽鳳卻由始至終未有多講半句。<br> 對於李賽鳳前日發給傳媒的聲明，羅啓仁昨日接受本報電話訪問時冷笑說：「我早知佢唔會承認，我將真相講出嚟，因為自己個心唔平衡，之前睇到60幾篇報道都係話我哋恩愛，真係睇到嘔！」</p><p>「淨係着運動褲」</p><p>記者問羅啓仁當日發現契仔半裸藏在衣櫃時，李賽鳳是否也在場？羅啓仁說：「嗰日我一返到屋企，阿Moon（李賽鳳）喺睡房出嚟，佢即刻閂埋道睡房門，要我同佢出去睇啲嘢。無端端做乜要閂睡房門先？於是我話要去一去洗手間，入到洗手間即拉開塊浴簾睇吓有冇人匿喺度，見到冇人，就出番嚟打開個衣櫃睇吓，結果見到宗天意淨係着住條運動褲。之後宗天意向我解釋，話亁媽（指李賽鳳）幫佢買底衫，我好嬲好震驚，我問佢兩個究竟做乜鬼事！阿Moon就話：『你唔好嬲佢（宗天意），呢件事係我主動。』我問佢哋究竟做咗幾耐，佢話唔係幾耐啫，喺5月份（去年）開始。其實舊年2月嗰陣，我曾經喺北京屋企間房度發現一個用過嘅避孕套！宗天意有我哋間房嘅鎖匙，因為有時佢會入嚟借電腦上網同print相。後來宗天意同我講唔好意思，話見我哋噚晚唔喺度，於是帶咗女朋友嚟，當時我好嬲，我話畀佢入嚟用電腦，唔係畀佢喺間房搞啲咁嘅嘢。」</p><p>「舊年已經有嘢」</p><p>羅啓仁續說：「後來公司啲職員同我講，話識宗天意幾年，佢邊度有女朋友吖，所以佢哋（指宗天意與李賽鳳）其實2月嗰陣已經有嘢！」記者問可擔心李賽鳳告他誹謗？羅啓仁語氣肯定地說：「絕對唔會，因為我講嘅全部都係真說話。」記者昨日曾致電李賽鳳和宗天意，但至截稿前未獲回覆。<br> 採訪：林妃</p></body></html>