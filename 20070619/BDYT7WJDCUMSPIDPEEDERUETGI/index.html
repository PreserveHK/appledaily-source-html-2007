<html><header><meta charset="utf-8"><title>張繼聰接肥B出院大陣仗</title></header><body><h1>張繼聰接肥B出院大陣仗</h1><p>謝安琪（Kay）日前入院為張繼聰誕下8磅8安士大頭B仔張瞻（James），出世4日大的BB昨日與父母於醫院門外讓傳媒影全家福。當記者上前採訪阿Kay榮升為媽咪心情時，緊抱囝囝的張繼聰即緊張說：「唔好衝埋嚟，唔好撞到佢哋（太太及兒子）。」護妻兒之情表露無遺。</p><p>張家新成員張瞻萬千寵愛在一身，昨晨約10時，James與媽咪謝安琪（Kay）獲爺爺、嫲嫲、爸爸張繼聰及兩間唱片公司超過十人接出院，趕及返屋企過端午節。唱片公司職員於Kay出院前，多番要求傳媒不要湧前拍照，免生意外，又特別向醫院要求將保母車停於醫生專用緊急泊車區，方便Kay上車。</p><p>身形相差無幾</p><p>Kay分娩後於仁安醫院休養4日，身穿鬆身衫出院的她身形竟與產前相差無幾，而且頗為疲倦，步履緩慢，而James樣貌似足爸爸，極具父子相。Kay與老公及囝囝於醫院門外站立約1分鐘，讓傳媒拍全家福，拍照後他們步上唱片公司準備的保母車，當記者準備上前採訪阿Kay時，身旁張繼聰護妻兒心切說：「唔好衝埋嚟，唔好撞到佢哋。」對於當媽咪心情及身體狀況問題，阿Kay均以「幾好，多謝關心」作回答。</p><p>安全車速返家</p><p>載住張家大細的保母車離開仁安醫院後，以極之安全車速駛往張繼聰與Kay的大埔寓所，保母車抵達寓所時，早到一步的爺爺已經於停車場等接孫仔，而張繼聰落車時發覺有記者拍照，即時緊張地望一望，然後緊抱James與太太步入寓所，共享天倫。<br> 採訪、攝影：馬建華、娛樂突發組</p></body></html>