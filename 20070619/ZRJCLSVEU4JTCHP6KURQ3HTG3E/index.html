<html><header><meta charset="utf-8"><title>趙曾學韞孫仔組披頭5</title></header><body><h1>趙曾學韞孫仔組披頭5</h1><p>由趙曾學韞任籌委主席的微笑行動25周年慈善晚會，前晚在金鐘舉行，現場最搶鏡的莫如趙太五個剪同一髮型、穿同一服裝的孫仔，她的媳婦Audrey還說常心思思想再生，希望追個女。</p><p>由「慈善名媛」趙曾學韞擔任籌委主席的微笑行動25周年慈善晚會，前晚假金鐘舉行，趙太媳婦Audrey帶同五名精靈囝囝出席，五人均剪同一款TheBeatles（披頭四）冬菇頭及穿同款條子恤衫，十分可愛，Audrey說：「我特登幫佢哋設計同一個造型，一式一樣走散咗都易啲搵得番。」她透露暑假將至，會一口氣替五人剪一個全新髮型，已是五子之母的她表示常常心思思想再生，她說：「想追個女嘛。」</p><p>羅守耀寸章小蕙</p><p>羅守耀也是晚會座上客，他透露現時主力投資拍電影，更即將親任導演開拍新片《奪帥》，演員有洪金寶及任達華等，他說：「𠵱家個市道咁樣，我真係唔識炒樓，股市仲神奇，一日升500點，唔識炒呀，都係拍戲好。」<br> 問何不考慮找曾與他有錢銀轇轕的章小蕙任新片女主角，加上對方如此傳奇，大有噱頭，羅守耀一聽即不屑說：「我見到佢同佢合照都唔想呀，佢呢種傳奇古仔只係啱出碟市場，唔係擺喺大銀幕播嘅，你哋唔好提起佢，佢借啲錢當年唔係我經手嘅。」<br> 記者再問羅守耀有否看過章小蕙主演的《桃色》？他說：「我啲時間好寶貴嘅。」</p><p>後生唔啱睇《桃色》</p><p>記者指《桃色》是藝術片，羅守耀即反問：「你聽邊個講係藝術片呀？」有記者即講笑說該片是拍給阿伯看的，羅守耀聞言即說：「係囉，我仲好後生咋。」<br> 採訪：RitaLeung<br> 攝影：DickyChan</p></body></html>