<html><header><meta charset="utf-8"><title>Panasonic新機三月駕到<br>配最強Leica鏡　焦距36-432mm</title></header><body><h1>Panasonic新機三月駕到<br>配最強Leica鏡　焦距36-432mm</h1><p>之從開完PMA相機展，各大相機廠來年新機都已曝光，自然成為唔少相機發燒友話題，其中Panasonic下個月將會有多部新機推出，既照顧到專業玩家需要，亦有輕量級機種可以選擇，以下就係其中焦點相機！<br><br>記者：許福合</p><p>FZ812倍光學變焦
</p><p>睇台型，自然以FZ8最有睇頭，話晒都係12倍光學變焦機，機身配支大炮式鏡頭，已經係威係勢，鏡頭仍然係Leica靚鏡，焦距相當於36-432mm，唔夠用嘅話仲可以另外接鏡頭，提高廣角同遠攝能力。與上代FZ7相比，像素提升咗一百萬咁多，由600升至720萬像素，並加入對RAW格式支援，另加入多處細微改良點，就成為呢部FZ8。睇番全機規格，除像素提升外，未見有何明顯改進，至於最耍家嘅12倍變焦，自被Olympus嘅18倍變焦破咗後，似乎少咗吸引力，只被當作一部最普通不過嘅「升級機」。</p><p>規格：720萬像素、2.5"LCD、12倍光學焦、支援RAW</p><p>TZ3遠攝+廣角
</p><p>另外一部薄身、輕巧嘅相機TZ3，擁有10倍光學變焦鏡頭已經好突出，仲加碼玩埋廣角拍攝，以28mm超廣角影相，相當於28-280mm，即係無論遠近，都能照顧得到，配合MEGAO.I.S.防震系統，完全應付隨身需要。TZ3會用上720萬像素CCD，再加上巨型3"芒，整體已經相當有睇頭！同期仲會有一部TZ2，功能大致相近，不過像素較低，只有600萬像素，而LCD亦會使用主流2.5"芒。</p><p>規格：720萬像素、10倍光學變焦、28mm廣角</p><p>Bytheway：</p><p>我想大家搞清楚，第一：Leica鏡的顏色很柔，比Nikon舒服，但又和Canon的柔不同，Leica的影像較細緻、顏色豐富。第二：無論鏡頭如何高質，DC始終不及菲林，所以請不要和用Leica拍攝的菲林相片作比較。第三：這些DC所配的Leica鏡，Zoomin影像最靚，請盡量多用Zoomin拍照。第四：如果買FZ8的話，最好用RAW格式儲存，保存最佳Leica鏡的影像。第五：未定售價呀？Panasonic好貴呀，可唔可以平少少？<br> <br> 文：伍旋卓</p></body></html>