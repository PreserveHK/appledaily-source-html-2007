<html><header><meta charset="utf-8"><title>REVIEWS電腦：廚房客廳四圍擺<br>座枱電腦有電池</title></header><body><h1>REVIEWS電腦：廚房客廳四圍擺<br>座枱電腦有電池</h1><p>越來越多人愛以Notebook取代家居的Desktop，原因好簡單，慳位！Portable！但Notebook唔可以長時間開啓，始終散熱是一個問題。Sony最近推出一部裝了電池的Desktop的家用電腦，它具備Desktop和Notebook的優點，透明邊框，薄機身連可摺起的Keyboard，可以隨時攞起，放在廚房、客廳、睡房都得。<br><br>記者：馬靜兒　攝影：周旭文<br>Model：Peggy</p><p>慳位兼Portable</p><p>家用電腦是不少公司的目標發展項目，繼上星期HP公布的Touchsmart家居電腦，Sony今次推出型格的VAIO系列，採用的聚碳酸酯（Polycarbonate）物料，透明邊框特別Trendy，突破一般顯示屏的外形。如Notebook般棄滑鼠而取TouchPad，Keyboard可摺起，騰出多點空間。機身4.5kg都幾重，老實講，無可能攞出街用，但機背有手柄，可以隨意拿起搬到家中任何角落用，以後可以在廚房邊洗碗邊煲碟、在客廳聽歌，阿媽打麻雀時，搬埋部機入房寫稿都得。</p><p>當家居音響都掂</p><p>顯示解像度1,280×800，播DVD畫質都不俗。自問不是發燒友，唔識分高音甜、中音靚、低音準，只知用部機播ilDivo的《Isabel》，音質已滿足到我，已安裝最新的WindowsVista，這方面我會加分，記憶體可加至2GB，即使將來想Upgrade部機，換過顯示卡都無問題。</p><p>優點：</p><p>記者點睇：
</p><p>論外形，LA38G贏晒！今時今日慳位好重要，Keyboard可摺起，當然吸引，透明外框夠型，最正係可以周圍擺。不過，無藍芽就有點不足，電池只可用2小時真的唔多夠用，好彩部機都是放在屋企用。價錢唔算貴，話晒都裝了Vista、外形靚仔、Portable、慳位……</p><p>SonyVGC-LA38G
</p><p>處理器：IntelCore2DuoT5600<br> 作業系統：WindowsVista<br> 記憶體：1MBDDR2SDRAM<br> 硬碟：120GB<br> 顯示屏：15.4吋（1280×800）TFT顯示屏<br> 顯示卡：NVIDIAGeforceGo7400<br> 燒錄：DVD雙層燒錄機<br> 傳輸介面：4個USB2.0連接埠、6合1CardReader<br> 無線區域網絡：WLAN<br> 體積：470.2×289.9×141.7毫米<br> 重量：4.5kg</p></body></html>