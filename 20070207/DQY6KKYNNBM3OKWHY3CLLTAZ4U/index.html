<html><header><meta charset="utf-8"><title>阿佘捽腳無男不歡</title></header><body><h1>阿佘捽腳無男不歡</h1><p>佘詩曼自從飛起舊愛陳浩民後，桃花更見旺盛，除獲緋聞男友吳卓羲充任柴可夫管接管送外，上周又獲一戴帽型男陪伴打邊爐，然後再直落往推拿中心做腳底按摩，𠱁得她全程笑呵呵，誰說女人失戀一定似世界末日？</p><p>佘詩曼去年底與舊愛陳浩民劃清界線後，近月生活認真多姿多采，先與吳卓羲傳緋聞鬧得熱烘烘，上周二又獲另一戴帽型男陪伴左右，一晚連踩兩場。當晚阿佘身穿短裙襯長靴，外披長褸，露出一截白滑美腿，與一名打扮時尚的戴帽型男及數名友人到銅鑼灣打邊爐，近10時眾人齊齊離開各自往取車，當時阿佘用其平治座駕載着一女伴離開，戴帽型男則坐另一輛車。</p><p>高度戒備</p><p>阿佘其後駕車往跑馬地，先放低同車女伴，再駛至養和醫院停車場，之後她在街頭會合戴帽型男，齊齊漫步至附近的創健坊脊椎經絡治療中心捽腳，歎足90分鐘。不過阿佘離場時保持高度戒備，夜麻麻也第一時間戴上墨鏡，男伴先行截的士離開，阿佘則往取車，直返北角半山香閨。<br> 昨日阿佘在電話中說：「嗰日係成班朋友食吓飯，跟住再去捽腳啫，個男仔只係朋友，呢排我成日開工拍劇，又要拍電影，個人休息唔係好夠，有啲攰，大家食飯時咁啱講開去捽腳，所以咪一齊去做腳底按摩囉。」<br> 採訪、攝影：娛樂突發組</p></body></html>