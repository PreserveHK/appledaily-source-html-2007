<html><header><meta charset="utf-8"><title>討論區精華：二奶仔殺落香港<br>無端多個細佬　網民頭痕</title></header><body><h1>討論區精華：二奶仔殺落香港<br>無端多個細佬　網民頭痕</h1><p>男人包二奶，除了傷害妻子，也會困擾子女。網民「simon_gto1980」最近煩惱如何與父親的私生子相處。「今年年頭老竇同二奶分開咗，𠵱家老竇想帶上面個仔落香港入屋一齊住，我阿媽都答應咗，咁我應該當佢係細佬嗎？唔係嘅話，又當佢係邊個呢？我又要用咩態度面對佢好呢？」</p><p>據網民simon_gto1980形容，父親在內地包二奶多年，兩年前更與二奶誕下一子，事件一度令家人關係緊張險生家變。simon_gto1980的家事令不少網民為之嘆息，有網民讚揚其母為人包容，鼓勵他向母親學習。「既然媽咪都同意，個細路年紀咁細，同父異母都叫做你細佬，有血緣嘛！」</p><p>獲鼓勵向母學習包容</p><p>不過，simon_gto1980形容自己很怕小朋友，擔心相處不來。網民「see_nai」安慰他，「我明白細路仔有時係好煩，我後生嘅時候都試過對啲細嘅親戚打罵，因為覺得他們曳。」網民sssming也說：「小朋友係無辜㗎嘛，你嘗試接受吓你個弟弟啦。」simon_gto1980表示，現時只好以平常心看待，「其實以前都預咗有咁嘅一日，但當發生時就好不安，惟有煮到嚟就食」。<br>  http://www14.discuss.com.hk/viewthread.php?tid=5551248&amp;extra=&amp;page=1 </p></body></html>