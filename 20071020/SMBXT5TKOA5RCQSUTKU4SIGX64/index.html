<html><header><meta charset="utf-8"><title>無惠呢喃：撐[-2]只因招「積」 - 阿呢斯奧</title></header><body><h1>無惠呢喃：撐[-2]只因招「積」 - 阿呢斯奧</h1><p>今日全民皆股，連「豬肉榮」（絕非貶意）都因恒指升跌而嘮嘈聲沙扮專家，前日（周四）仲周圍同街坊預測翌日股市必然轉趨平穩，侃侃而談，聽落都頭頭是道……點知有口痕友唔抵得突爆一句：「梗係平穩啦，聽日公眾假期嘛！」<br> 筆者唔敢扮專家，但自從棄追「優質股」羅馬後，在此欄位已連敗5場，實在丟臉；為挽回聲譽，今晚搵咗場荷甲「大蝦細」場次，由阿積士主場鬥聯賽作客4戰全負0入球嘅奈梅亨，前者[-2]大丈夫何懼「主勝」，呢鋪試試自己係咪咁邪？（註：聲明貼示係買我對家）<br> 讓球主客和：阿積士勝[-2]<br> 心得：「士」乎你信唔信邪？<br> 文：阿呢斯奧<br> 麻甩瘋漢，堅持踎低可以噴米粉；深信唔賭唔知時辰到，唔睇唔知邊隊好。<br> 近5場往績：輸輸輸輸輸</p></body></html>