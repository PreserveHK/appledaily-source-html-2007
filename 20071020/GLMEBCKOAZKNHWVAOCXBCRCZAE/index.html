<html><header><meta charset="utf-8"><title>當年冇緣份　今日同失婚<br>小田撩家燕：咀啖得唔得</title></header><body><h1>當年冇緣份　今日同失婚<br>小田撩家燕：咀啖得唔得</h1><p>黎小田「問我30年黎小田演唱會」前晚於紅館進行首場演出，他邀得不少好友如余安安、葉振棠、呂方等擔任嘉賓，黎小田更於台上情挑薛家燕，既向家燕姐索吻，又笑稱如果家燕姐一早嫁給他，便不用落得離婚收場，家燕姐不但沒有不悅，還笑稱「我𠵱家唔同以前，前面係光明景象。」</p><p>一連兩場的黎小田「問我30年黎小田演唱會」前晚於紅館掀序幕，到場欣賞的有周啓邦夫婦、劉詩昆、葉童陳國熹夫婦、莫文蔚和母親莫何敏儀等。擔任表演嘉賓的有陳秀雯、葉振棠、王韾平及薛家燕等。陶傑則擔任司儀於現場講gag搞氣氛。<br> 黎小田跟薛家燕合作多年，而早年有指黎小田曾追求她，可惜家燕姐並沒有接受。</p><p>「講呢句我好心噏」</p><p>小田前晚公然情挑家燕姐，她甫出場，黎小田即向她索吻說：「咀啖得唔得？」家燕姐笑說：「你以為你係古天樂呀？」全場登時爆笑，黎小田反擊說：「佢係瘦我少少，黑我少少之嘛。」家燕姐聞言說：「你同古天樂差好遠啦。」黎小田即退而求其次說：「咁錫面得唔得呀？」家燕姐笑謂：「女人50golden花，我啲仔女都大晒，唔使我養，𠵱家我係金花。」<br> 小田即謂：「嗰時我真係追過你，你嫁畀我好過啦。」家燕姐聞言說：「你對我好我知，但你講呢句我好心噏。」小田續說：「我仲喺度，嗰個就唔知去咗邊。」二人隨後手拖手合唱《心肝寶貝》，家燕姐叫小田不要如此用力地拖她，因她自稱矜貴，小田續說：「但你買一送三，都係唔係咁想。」家燕姐也明言：「我𠵱家唔同以前，前面係光明景象。」</p><p>笑呂方Do完又Do</p><p>此外，呂方上台感謝黎小田一手提攜他，陶傑在台上大講不文笑話說：「要多謝提攜呂方嘅人應該係DoDo（鄭裕玲），十幾年嚟風吹都唔甩，Do完又Do。」在旁的黎小田只有陪笑。<br> 黎小田跟陶傑有一環節講已故的張國榮、梅艷芳等軼事，黎小田爆阿梅時常遲到，他更稱張國榮要求甚高，他更扮張國榮坐上陶傑大髀說：「剛才錄首歌得唔得啫。」陶傑隨即反擊：「你估我係劉培基咩？」黎小田卻說錯話：「羅文（應是張國榮）佢好鍾意人讚佢。」<br> 其後黎小田唱出張國榮的《儂本多情》，並指自己演繹的版本也很有mood，他提起多位好友時更一度哽咽，場面感人。<br> 採訪：王連連<br> 攝影：陳俊強</p><p>尷尬小八卦：余安安唱到甩鞋</p><p>前晚擔任嘉賓的余安安以中性打扮示人，不過她脫掉外套時，其吊帶背心也將她驕人身段表露無遺。<br> 她在最後大合唱歌曲《問我》時，其高踭鞋不慎攝入台隙，她要當眾除鞋，並俯身用手將鞋從隙中取出，場面有點兒尷尬。<br> 余安安跟黎小田合唱歌曲《人在旅途灑淚時》，為遷就黎小田的高度而除鞋演唱，小田並稱：「等我幫你挽鞋。」他更大爆該曲原屬意由關正傑跟余安安合唱，說：「不過當時麥當雄話你扭計，要抽起你，所以搵咗雷安娜唱，但你𠵱家都好紅吖。」</p></body></html>