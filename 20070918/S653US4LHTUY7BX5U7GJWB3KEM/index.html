<html><header><meta charset="utf-8"><title>廖碧兒　惹火金眼</title></header><body><h1>廖碧兒　惹火金眼</h1><p>麻甩佬鍾意睇《舞動全城》，事關有兩大美人坐鎮，播了一星期，網友已經大撐甜到漏的Bernice（廖碧兒）樣靚身材正，跳舞有板有眼，反而大彈法拉太兇神惡煞，唔夠養眼，舞藝平平咁話。Bernice自言有甜美笑容外，一雙迷人電眼才是終極武器，兩者結合下，性感親民的拉丁舞后正式誕生！<br>記者：盧家蕙<br>攝影：周旭文<br>Wardrobe：VenillaSuite</p><p>金色有型健康</p><p>秋天將至，Bernice自言最愛閃金色眼妝：「因為金色感覺有型又健康，我多數會搽金色和淺啡色眼影，眼尾黐少少假睫毛，再掃金色眼線就掂！」<br> 她大讚REVLON最新的眼影液：「新系列外形的骰輕巧，之前單用眼影已經好閃，𠵱家襯埋眼影液效果更立體。仲有胭脂嗰朵金色印花，用到見底都仲喺度！」</p><p>無瑕炫金眼</p><p>秋天容易亁燥，上妝前可先以透亮柔滑乳液打底，以無瑕底妝襯大熱炫金眼，nude味重，啱追求自然的女生。</p><p>Steps</p><p>Products</p><p>a.	閃鑽亮澤眼影#PillowTalkPink、#ChampagneBuzz各$108<br> b.	琉光金屬眼影液#GoldDigger$138<br> c.	晶亮甜美唇粉$118<br> d.	金光花漾胭脂$128<br> e.	透亮柔滑乳液$158</p><p>性感銀藍</p><p>化妝師DoDoAuYeung說：「Bernice皮膚好又無乜黑眼圈，所以nude妝啱佢。不過濃妝都好襯佢個人風格，加上蜜糖膚色，化銀色、金色都得，而且更搶眼性感。」</p><p>Steps</p><p>Products</p><p>f.	閃鑽亮澤眼影#PlatinumPlaything、#LavenderUnleashed各$108<br> g.	琉光金屬眼影液#SceneSteel-er$138<br> h.	透亮柔滑蜜粉#BuffLove$148<br> <br> （AllfromREVLON28900880）&#13;</p><p>我好鍾意……</p><p>Bernice坦白率真，經常講「我好鍾意呢樣，好鍾意嗰樣！」又或「我好想乜乜物物……」雖然工作繁忙，但一講到食同扮靚就好興奮。</p><p>食月餅</p><p>「唔好睇我成日管住黎耀祥（戲中為Bernice哥哥）飲食，現實中我根本唔係呢種人，我本身骨架較大，瘦極有個譜，所以飲食均衡就得啦。不過一到中秋就死，因為我最鍾意食四黃白蓮蓉，一食就停唔到口！」
</p><p>舔sugarsugar</p><p>「聽聞日本好賣得嘅sugarsugar閃亮美唇粉，由於食得落肚，至今估計我已食咗2樽咁多份量，佢好味得來顏色又閃，我最鍾意。」
</p><p>做HairTreatment</p><p>「新劇《當狗愛上貓》中，我飾演鬼鬼哋嘅太子女，呢頭金髮染有14種不同金色，效果自然，不過令我啲頭髮又亁又嚡，真係好想搵日去焗油，可惜冇時間。」
</p><p>學拉丁舞</p><p>「拍《舞動全城》令我愛上拉丁舞，因為呢種舞跟partner要講求合拍和信任，所以跳得好開心，既可減壓又可keepfit，我好想好想學，不過都係嗰句：冇時間。」</p><p>鬥餐死</p></body></html>