<html><header><meta charset="utf-8"><title>Theresa吸塵機吸曱甴</title></header><body><h1>Theresa吸塵機吸曱甴</h1><p>傅穎（Theresa）和梁漢文昨日帶同愛犬P仔及Mike，到九龍灣出席寵物主題百貨公司的記者會，梁漢文的愛犬乖巧，而Theresa的狗則與主人一樣愛發呆。<br> Theresa雖與愛犬P仔並非同住，但感情要好，她說：「P仔係同我屋企人住，但每次返到屋企，佢會即刻坐喺我大髀㗎！最近仲有隻動物嚟陪我住，就係隻曱甴，嚇到我用吸塵機吸咗佢。」</p><p>賭王孫女養五犬</p><p>另外，梁漢文最近把8歲的金毛尋回犬帶返家照顧，記者表示抱小孩比抱着寵物更好，他說：「狗聽話過BB。」被問到是否為準備湊小孩才先養寵物來實習，梁漢文說：「我湊細佬好有經驗，我細佬細我16年。」<br> 賭王何鴻燊的孫女何家華身為澳門愛護動物協會主席，昨日也到場支持，她也是愛狗之人，家中共養了五隻芝娃娃。<br> 採訪、攝影：王連連</p></body></html>