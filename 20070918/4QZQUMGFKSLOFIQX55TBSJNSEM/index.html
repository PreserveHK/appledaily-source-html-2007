<html><header><meta charset="utf-8"><title>自度娘爆水上人造型<br>黃淑儀老火炆配菜</title></header><body><h1>自度娘爆水上人造型<br>黃淑儀老火炆配菜</h1><p>《歲月風雲》卡士大，好演員都未必有機會發揮，就像黃淑儀在劇中扮演劉松仁妻子許湛恩這個典型的傳統女人，將全副精神放在丈夫及兒子林峯身上，之後竟發現老公有婚外情，最後用愛寬恕身邊人。黃淑儀的演技爐火純青，還刻意自度水上人造型演繹；可惜的是她在劇中的戲份不多，猶如用老火炆配菜，黃淑儀對此說：「戲從來都分唔勻，自己責任係盡量去演好角色。」</p><p>黃淑儀在《歲月風雲》中扮演劉松仁的妻子、林峯的媽媽許湛恩，黃淑儀在劇中的演技不慍不火，將好太太及好母親的身份演繹得手到拿來，到底她是怎樣把該角色演好？<br> 黃淑儀說：「知道要演呢個角色時，我即刻為佢（指劇中角色許湛恩）設計形象，許湛恩係水上人，出身大澳，嫁咗人後開始有錢，所以我專登襯咗一隻好傳統嘅Rolex，另一隻手就戴咗隻玉鈪，襯番個年紀，仲有個Bob頭，其實Bob頭都唔係𠵱家至興，早喺20、30年前已經興過，我自己就有個朋友，由30年前開始keep住呢個頭，許湛恩一身造型係由我設計，用嚟突出呢個有錢又保守嘅婦人形象。」</p><p>不介意戲份少</p><p>大堆頭的製作，必會出現戲份不均情況，黃淑儀表示不介意在《歲》劇中的戲份少，最重要是自己有沒有心機去演，她說：「戲從來都分唔勻，自己責任係盡量去演好角色，所以我好投入，記得有一場戲，講我揭發咗華文翰（劉松仁飾）有婚外情，當時我好激動，係咁質問佢，停機之後連劉松仁都呆咗，仲問我使唔使咁認真，我就係咁，好努力去演，令到自己投入，盡力令人相信我嘅角色。」</p><p>難忘跪求阿佘</p><p>戲裏戲外都是好媽媽，黃淑儀對於在《歲》劇中，有一場跪地懇求佘詩曼原諒自己的劇情最令她印象難忘，她說：「我好記得呢場戲，阿佘話有咗BB，佢威脅我同華文翰，要我哋兩個跪佢，其實我睇到劇本，最初係覺得有啲怪，老爺奶奶跪個新抱，唔係好合情理，可能編劇想有talkingpoint啦！後嚟我同松仔商量過，就話我跪先，佢見我跪佢又跪，好似合情理少少。」<br> 黃淑儀寓工作於娛樂，拍劇、寫書、做主持，都是為了興趣，她說：「劇都係差唔多，一年一部，主持《吾湯吾水》要經常出外景，做完香港手頭上工作，我就會即刻返加拿大，屋企人始終喺加拿大，一定要返去照顧佢哋！」<br> 採訪：楊潔雯　攝影：陳俊強</p><p>人物誌：風情女子變賢妻良母</p><p>在《歲月風雲》裏飾演劉松仁妻子許湛恩的黃淑儀，今年58歲，當年入讀麗的訓練班而晉身娛樂圈，68年以女主角身份跟馮淬帆演出全港首部長篇電視劇《夢斷情天》，成為炙手可熱的女藝人，其後演出多部經典電視劇如《倚天屠龍記》、《紅顏》等，角色大都女人味滿瀉，對演繹風情萬種的女子就更是手到拿來。85年與家人移民加拿大，00年回流後一改形象戲路，多演賢妻良母或傳統女人，雖與以往所演的天淵之別，但依然拿捏甚佳。</p></body></html>