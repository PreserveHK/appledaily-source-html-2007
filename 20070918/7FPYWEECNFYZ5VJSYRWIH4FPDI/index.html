<html><header><meta charset="utf-8"><title>賭blog日記：紐記爆煲 - 蘋果波神</title></header><body><h1>賭blog日記：紐記爆煲 - 蘋果波神</h1><p>19/09/07.....<br> 天晴</p><p>最新動態</p><p>英國抵押貸款機構NorthernRock爆煲，存戶門外排長龍驚擠提；佢哋亦係英國東北大會紐卡素球衣胸口冠名贊助商（買完波先知有不祥之兆），我都好氣憤想與一眾買咗佢哋贏打比郡W嘅波友，同莊家攞番啲錢．．．．．．。<br> 熱刺負阿仙奴1:3，只見球迷們黯然提早離場，我那一刻感覺非常過癮；兩日之後，我在電視機旁絕望地看見紐記面對降班膽打比郡踢來毫無威脅、甚至連一腳射門也幾乎欠奉，睇到70幾分鐘，熄電視瞓覺去，我那一刻真正感受到熱刺球迷嘅無奈，相信據聞走去英國捧場嘅熱刺躉華度兄都一樣。<br> 買錯波經常都會，但係點都估唔到紐記踢得咁差，尤其係艾美奧比；打咗幾輪，波友你哋認為有邊隊威脅到Big4，睇怕嗰4強又係互換櫈仔格局。<br> 近兩日捉到連踢兩場國際賽嘅大牌前鋒所效力嘅中型班腳軟，包括安歷卡（保頓）、希斯基（韋根）同卡維（阿士東維拉），收穫不俗，可惜自己今輪英超終衰喺奧雲腳下！<br> 蘋果波神<br> 沒有成功，沒有失敗，最重要你是否仍然享受箇中樂趣，否則不如不玩好了。<br>  http://hk.myblog.yahoo.com/footballexperts/ <br> 逢周一至五見報</p></body></html>