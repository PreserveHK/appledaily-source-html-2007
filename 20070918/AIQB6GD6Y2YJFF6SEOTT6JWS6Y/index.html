<html><header><meta charset="utf-8"><title>安倍病未好續留院</title></header><body><h1>安倍病未好續留院</h1><p>日本短命首相安倍晉三上個禮拜四因腸胃病入咗醫院，院方幫佢檢查之後話，佢壓力大又過勞啫，三至四日就出得院㗎啦。數數手指，咁咪即係噚日（周一）？點知佢冇出到院喎。日本傳媒向安倍近身八到，安倍呢幾日病情都冇好轉，院方叫佢最好都係瞓埋今個禮拜，睇定啲先。唔通《泰晤士報》話安倍生癌個消息係真嘅？<br> 美聯社/日本《讀賣新聞》</p></body></html>