<html><header><meta charset="utf-8"><title>投資部落：股災月就到小心</title></header><body><h1>投資部落：股災月就到小心</h1><p>仲有唔夠半月，就到10月，對於一眾投資者嚟講，10月係好敏感嘅月份，因為每次股災都喺10月。Hanho2309話：「87同97，都係10月發生股災，家陣恒指不斷咁創新高，壞消息處處有，次按惡化，英國銀行擠提等，真係寧可信其有，不可信其冇，10月隨時有機會又嚟一次大股災。」</p><p>早就清貨等睇戲</p><p>Cinderlailyl都有啲擔心：「幾怕㗎！咪玩少一個月囉！」Erictik亦話：「可以諗吓9月尾先走一走貨，睇定啲再入。」桃花盛開插口：「早就清晒貨，等睇戲啦！」<br> 拔刀齋唔同意：「投資邊度可以咁迷信㗎，要講科學精神、做分析，投資者幾時變咗神婆廟祝呀！」<br> 拉米就亦話：「舊年9月都有人話10月股災，咪冇乜發生過。」</p><p>直通車到冇事啩</p><p>Jrmonster加把口：「股災由今年3月開始不斷咁講到𠵱家，但個市就係咁升，如果呢6個月無貨，一直做淡，就真係喊得一句句。」<br> Wiyoma就話：「再者，如果10月港股直通車殺到，有乜可能會股災呀！」<br> Hk_stock認為：「家陣時移世易，港股有阿爺睇住，形勢比97後盾強咁多，唔使咁驚喎！」<br> <br>  http://www18.discuss.com.hk/viewthread.php?tid=5320150&amp;extra=page%3D12 </p><p>報料站</p><p>歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>