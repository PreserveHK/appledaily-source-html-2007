<html><header><meta charset="utf-8"><title>散戶連線：四種性格唔啱炒股</title></header><body><h1>散戶連線：四種性格唔啱炒股</h1><p>投資一定有風險，而炒股嘅風險一啲都唔低，所以未必人人啱玩，有心理學家研究發現，芸芸眾生之中，有四種性格嘅人唔適宜炒股，你估有冇你份呢？<br> 1.環型性格──情緒極唔穩定，易受環境影響，贏時興高采烈，冇危機感；輸時灰心喪氣，容易一蹶不振。<br> 2.為人偏執──呢啲人個性偏激，剛愎自用，揀股淨係信自己，唔聽人哋忠告。</p><p>硬頸優柔都唔啱</p><p>3.優柔懦弱──冇自信、冇主見，遇事優柔寡斷，入市盲目跟風，明明揀啱好股，都會改嚟改去。<br> 4.追求完美──目標定得太高，少少嘢做得唔好，都自怨自艾。咪以為咁代表佢認真，實際上揀股隨意，似賭博多過投資，輸咗錢，就耿耿於懷。<br> 心理學家話，以上4種性格嘅人，未必識得自我調節，容易心理唔平衡，造成「急性炒股綜合症」，輕則產生恐懼、幻覺，重則精神崩潰。<br>  http://post.cnfol.com/thread/145721.html </p></body></html>