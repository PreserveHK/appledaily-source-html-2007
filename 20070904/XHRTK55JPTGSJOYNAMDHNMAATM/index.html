<html><header><meta charset="utf-8"><title>中環在線：3仔搵顧問賣手機 - 李華華</title></header><body><h1>中環在線：3仔搵顧問賣手機 - 李華華</h1><p>「隨便睇隨便揀」呢啲堪稱out晒嘅開場白，無論你買衫買鞋甚至買手機嗰陣，好多時都仲會聽到。<br> 為咗與時並進，迎合新一代消費文化，和電旗下嘅3仔由舊年年尾開始全線革新，和電COO龍佩英（Amy）話，𠵱家啲人買手機，好多都係做定research、心目中有晒目標，然後至落門市親身體驗，根本唔使sell。所以佢哋實行改變策略，將sales角色轉為顧問，仲將舖面做到開放式display，等班客仔能夠touchandfeel。</p><p>使1000萬全線革新</p><p>Amy姐話，全線47間3Shop預期喺明年底前全面革新，成個工程大概使1000萬銀。佢仲話將軍澳同北角呢兩個試點，人流多咗三成唔在講，更重要係營業額升咗兩成，物有所值喎！<br> 程志遠攝</p></body></html>