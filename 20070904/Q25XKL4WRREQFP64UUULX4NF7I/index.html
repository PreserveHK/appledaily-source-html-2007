<html><header><meta charset="utf-8"><title>網上睇！李珊珊、NelNel問窒AppleGirl</title></header><body><h1>網上睇！李珊珊、NelNel問窒AppleGirl</h1><p>在台上比賽的機會只得一次，尤其對住評判，稍有不慎都會現形。雖然各位AppleGirl美貌如花，表演又多花臣，但不一定能獲評判青睞。6號周銳娟構思別出心裁，表演踢躂舞，當周銳娟解釋因大會未能安排她表演其他的才藝而改為跳踢躂舞時，評判之一的李珊珊就似乎不太欣賞，還反問：「你跳得咁辛苦，點解要揀呢個表演項目？」珊珊惟有報以「咁辛苦晒你喎」的體諒。究竟水準如何？就留待大家上網睇片再作評論喇！計我話，其實才藝如何倒是其次，最棹忌係答非所問。反面教材有正職地產經紀的8號葉芯如，評判張學潤問她最近樓市如何，她則回答自己的工作性質；再問她為何由地產經紀轉投參加AppleGirl，她竟解釋自己離開前職的原因，聽到Nelson都不耐煩地說：「你都無答過我問題……」，如夢初醒自覺搭錯線後，此時此刻惟有出動燦爛笑容。<br>尖銳的問題又點只得珊珊和Nelson？想一次過睇晒5位鐵腕評判和AppleGirl的對答環節，今日即上以下網址即有得睇，想吸取教訓的就更加要睇啦！<br><br>http://appledaily.atnext.com/jp/applegirl</p></body></html>