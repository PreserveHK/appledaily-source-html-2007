<html><header><meta charset="utf-8"><title>開學喇！大學女生大平反</title></header><body><h1>開學喇！大學女生大平反</h1><p>「鵝滿是快烙滴好耳痛，鵝悶天天一戲個窗……」對，是《春田花花幼稚園》，別以為記者是麥兜Fans，只是9月開學有感而發。新的開始，《蘋果》馬上走訪理工大學校園，影影「醒神」面孔，發現今時今日的大學女生，全部知慳識儉有計劃，絕對由心「醒」出來，給一眾才貌兼備女生來個大平反。「鵝滿是咪耐滴主印勇，鵝悶屎舍燴滴洞亮！姣象你耗罵？路時您好馬？鵝悶田田問喉您！」<br>記者：陸俊雄<br>攝影：譚盈傑&#13;</p><p>修讀學系：英文系<br> 紅色印花帽：朋友送<br> adidas運動褲：約$300<br> 小評：不是理工學生，只是路經的小妮子一身運動型打扮，講唔上配襯特別，個性突出，青春活力滿瀉！<br> Cat：「今日冇化妝唔上鏡喎！亦冇為開學買新衫，我寧願儲多啲錢去學日文或者法文。」</p><p>修讀學系：ITC（Fashion）<br> 日本街牌格仔衫：約$300<br> HeadPorter袋：約$1,200<br> 小評：全藍Tone，簡約格仔One-piece裙襯洗水牛仔褲，加上Heidi本身高䠷瘦削身形（小姑娘有當開兼職Model），感覺清新可喜。邊個話讀時裝一定要穿得故作驚人嘅！<br> Heidi：「衫和袋購自日本，不是新的，是前年旅行時買。我計劃將來到日本繼續讀時裝，所以不會亂花錢。」</p><p>修讀學系：ITC（Fashion）<br> 冇牌子Scarf：$99<br> 無印袋（本為書架）：$150<br> Lum：「鍾意睇貴衫，唔鍾意買貴衫，最緊要有諗頭、識配搭。我唯一個袋係前個月買，本來係無印書架嚟，我改咗做袋。」&#13;</p><p>修讀學系：ITC（Fashion）<br> 藤織袋：約$60<br> 灰黑花點短褲：$30<br> Fiona：「全身都係去泰國旅行時買。我目前只想畀心機做好每份Assignment，儲個靚Profolio，畢業後做時裝計設師。」&#13;</p><p>修讀學系：Design<br> H&amp;MGraphicTee：$150<br> 二手店皮袋：$200<br> Algie：「返學我鍾意簡單，今日一身打扮好平。雖然暑假啱啱完，但我已經儲緊錢年尾去旅行，想睇多啲外面嘅世界。」</p><p>修讀學系：SocialWork<br> ZaraGraphicTee：$100<br> 紅織帶鞋購自泰國：$40<br> 蔡同學：「等咗好耐終於開學。我唔鍾意放長假，所以做咗唔少Part-time補習賺錢交學費用。」</p><p>修讀學系：ITC（Fashion）<br> Bread&amp;Butter袋：$500<br> 冇牌子白花鞋：$100<br> Vivian：「衣着上冇為開學特別準備，全部係舊衫褲。平時去銅鑼灣啲細舖買平衫，一樣好睇。」&#13;</p><p>修讀學系：HotelManagement<br> Fingercroxx帽：$178<br> Underground衫：$259<br> Antonia：「我啲衫唔係好貴咋！舊年減價時買。畢業後，我好希望過澳門發展。」</p><p>修讀學系：繙譯<br> 東角Larofet衫：$200<br> agn囗sb.袋：日本買約$700<br> Helen：「我想去日本發展或者入日本公司做，雖然離畢業仲有好大段距離，不過做人要有計劃，你話係咪先？」&#13;</p><p>修讀學系：ITC（Fashion）<br> 冇牌子衫沙田買：$100<br> 泰國藤織袋：約$50<br> Ta：「我成身加埋唔夠$700，全部買咗1年以上。暑假去過泰國，想去多次，係嗰邊好多Design都好得，值得學習。」&#13;</p><p>修讀學系：Marketing<br> GOD袋：$290<br> 窩釘皮帶：朋友送約$200<br> Fian：「我唔貪心，只想今年GPA有3.0。其實我想做關於BrandManagement嘅工作，希望學有所成。」<br> &#13;</p><p>修讀學系：ITC（Fashion）<br> MiltonStelle錶：朋友送約$1,200<br> Janet：「成個暑假冇買過新衫。等陣去圖書館搵時裝書，開學要快啲收拾心情，學費唔平，唔鍾意浪費時間同金錢。」</p><p>修讀學系：ITC（Fashion）<br> Camper白色凉鞋：$500<br> 日本買agn囗sb.袋：$900<br> Ester：「太長遠嘅計劃我會覺得不切實際，今日我要做到嘅係上堂唔遲到，唔學人走堂，希望可以一直維持呢個目標落去。」</p><p>修讀學系：TravelIndustryManagement<br> 黑色agn囗sb.袋：$1,100<br> 啡色Mastina婆仔鞋：$300<br> Toby：「開學之嘛！對於我嚟講同平日分別不大。我唔太鍾意行街買衫，最貴個agn囗sb.袋已經用咗兩年，其實儲多兩個錢學潛水好過。」&#13;</p><p>修讀學系：ITC（Fashion）<br> 帽購自日本：約$200<br> 日本灰色直紋褲：約$250<br> Sharon：「我好多時去外地旅行先會買衫，今日一身打扮基本來自上年東京之旅。我會去法國，總有一日我會過去體驗番兩三個月。」&#13;</p><p>修讀學系：TravelIndustryManagement<br> IzzueScarf：$150<br> 旺角冇牌子迷彩袋：$150<br> Fiona：「我今年先Year1，細個已經想讀同旅遊、酒店有關嘅嘢，所以我好珍惜現有機會。我信到我畢業時不愁出路㗎！」&#13;</p><p>開學全部不買新衫</p><p>可能政府的Grant&amp;Loan借得太易，令大學生的流動資金過盛，總給人錯覺他們的消費能力高，名牌衫、袋換個不停。其實純屬誤會，選擇性訪問女生（因女性是天生購物狂），發現她們不但不會買新裝迎接新學年，讀時裝系的固然懂配襯，其他同學女亦懂得以廉價舊衫配襯，一樣清爽可人，而且懂得為將來打算，難怪香港男生愈來愈自卑！</p></body></html>