<html><header><meta charset="utf-8"><title>中環在線：羅燦「出年撼贏畸寶」 - 李華華</title></header><body><h1>中環在線：羅燦「出年撼贏畸寶」 - 李華華</h1><p>繼舊年3月嘅「now財經台」後，8號仔now另一自家製重頭戲──24小時「now新聞台」噚日正式啓播，呢個以「編採為民，專業精神」為方針、「政治、經濟、民生連於一線」，兼「以立體視野透視世局」嘅新台，究竟有幾強要睇過先知，但對於對家「畸寶」嚟講，似乎係另一場硬仗開始。<br> 統領兩條新聞台嘅8號仔首席副總裁（新聞及財經資訊）羅燦話，𠵱家成個now人手編制超過230人，為咗呢個新台加咗66個新同事，比較合理嘅人手編制係300人，相信呢句係講畀佢老闆聽！<br> 至於點同畸寶鍊過？燦哥話會做啲人冇佢有嘅嘢，仲話喺市場度耐係一個優勢，但唔代表後來者唔可以贏，好似當年FOXNews，出咗兩年就贏咗CNN；佢哋目標，係出年撼贏畸寶。</p></body></html>