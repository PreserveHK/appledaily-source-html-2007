<html><header><meta charset="utf-8"><title>中環在線：包立賢、陳子政「盞鬼」上身 - 李華華</title></header><body><h1>中環在線：包立賢、陳子政「盞鬼」上身 - 李華華</h1><p>噚日中電（002）總裁兼首席執行官包立賢帶住30位中電義工，齊齊同匡智會嘅小朋友預祝萬聖節！咪睇身為CEO嘅包立賢平時正正經經，一換上哈囉喂嘅盞鬼服飾──巫師帽同吸血殭屍袍，就即刻成個生猛晒，仲同公益金籌募委員會聯席主席陳子政齊齊扮鬼扮馬，一人拎住一袋載滿糖果嘅南瓜袋，同班小朋友大玩TrickorTreat！包立賢（袋糖果）真係魅力沒法擋，轉頭就已經畀一大班小朋友圍住喇！<br> 除咗出動義工隊服務社群，中電仲推出全新「行善倍添福」計劃，員工及親友每做一小時義工，中電就捐出20蚊港銀畀公益金，預期每年可以為公益金籌得超過20萬銀。</p></body></html>