<html><header><meta charset="utf-8"><title>中環在線：滙豐包場請客睇戲 - 李華華</title></header><body><h1>中環在線：滙豐包場請客睇戲 - 李華華</h1><p>近年銀行業好睇重工商業務，唔少銀行喺呢方面仲越做越大，好似滙豐銀行咁，自從工商部由港區最大粒嘅女高層「貓姐」梁高美懿揸fit後，業務係咁升升升。要維持咁嘅升勢，當然就係𠱁得班客開心。<br> 前幾日，滙豐就包起成間海運戲院，請400幾個工商客睇新上畫嘅《兄弟》，仲專登搞咗個小型酒會，搵埋部門助理總經理陳力生開OT，親身落場招呼班貴客。<br> 其實，獅子行成日都出錢請客睇戲，華華八到，佢哋之前都有請過強積金客睇戲，中西片一二級都有，三級就好似未試過。海運係佢哋熱門嘅包場點，一來銀幕夠大，音響又好，啲位闊落舒服；加上得一個影院，一次過包晒成個場搞私人party，啲客都覺得豪啲兼有面！</p></body></html>