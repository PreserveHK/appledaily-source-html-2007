<html><header><meta charset="utf-8"><title>求驗客手記：利記打吡亂咁吹卡頓保被罰「停賽」 - 求驗客</title></header><body><h1>求驗客手記：利記打吡亂咁吹卡頓保被罰「停賽」 - 求驗客</h1><p>嚟緊一輪英超，球迷唔會見到喺上個禮拜六默西賽德打吡執法嘅球證卡頓保，但職業球證聯會就冇講點解。計我求大俠話，9成係同卡頓保喺嗰場波嘅表現有關。佢睇到利物浦後衞加歷查喺禁區內整跌愛華頓後衞尼史葛唔畀12碼，見到利物浦前鋒古積特雙腳攔截愛華頓中場菲臘尼維利又冇畀紅牌，吹得咁差，梗係冇得留低啦！</p></body></html>