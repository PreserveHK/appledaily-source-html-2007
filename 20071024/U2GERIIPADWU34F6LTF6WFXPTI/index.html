<html><header><meta charset="utf-8"><title>中環在線：網友望股市一飛冲天 - 李華華</title></header><body><h1>中環在線：網友望股市一飛冲天 - 李華華</h1><p>其實除咗華華會將火箭升空同股市拉埋一齊講，網友喺討論區一樣關心大陸發射探月火箭對大市嘅影響。好似沈萬三就話：「嫦娥成功發射，中國同香港股市聽日都會好似坐火箭咁，狂升。」happyma亦話：「呢個絕對係好兆頭，聽日AH股肯定一飛冲天。」</p><p>奔緊月　棹忌跌</p><p>Tropicalfish認為，「喺飛去月球嗰段時間，大陸一定會歌舞昇平，唔會畀個市大跌嘅。」咁又係，嫦娥奔緊月，冇理由跌跌聲咁唔吉利。<br> 明天OK覺得：「中港股市升唔升就唔知，中國航天科技就好大機會升。」FR9313就話：「火箭靠石油射上太空，家陣成功發射，對石油股咪好有幫助，中石油（857）嘅股價會唔會好似支火箭咁升呢？」不過，網友鄙人就唱反調：「支火箭載晒班好友上太空，港股可能大跌喎！」唔知佢係咪PUT輪輸得好甘，所以凡係見到升上去嘅嘢都唔高興呢呵！</p></body></html>