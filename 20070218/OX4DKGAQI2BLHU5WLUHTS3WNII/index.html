<html><header><meta charset="utf-8"><title>求驗客手記：孫祥交到貨望歐聯再爭光 - 求驗客</title></header><body><h1>求驗客手記：孫祥交到貨望歐聯再爭光 - 求驗客</h1><p>燕豪芬上周六輕取作客荷華高斯2:0，原本戰果不值一提，但「龍的傳人」孫祥加盟後就首次正選！雖然孫祥打咗73分鐘就被換走，而1分鐘後法芬瞬即入波，換入佢嗰個廸亞高泰達利完場前亦整番粒，有啲黑仔意味；然而，孫祥今場表現都稱職，若果喺周二主場鬥阿仙奴落場，就會成為第1個喺歐聯上陣嘅中國人，我求大俠都要叨叨光！</p></body></html>