<html><header><meta charset="utf-8"><title>求驗客手記：祖記𠱁球迷直播波贏5粒 - 求驗客</title></header><body><h1>求驗客手記：祖記𠱁球迷直播波贏5粒 - 求驗客</h1><p>降咗落乙組嘅祖雲達斯，上周六終於再同香港球迷久別重逢，我求大俠全程睇足，感動得嚟個心始終戚住戚住，但係「金童」廸比亞路大演帽子戲法，加埋尼維特、巴沙列堤各入1球，主場蹂躪克羅托內5:0，算係畀大家一個見面禮！話時話，我求大俠睇見祖記之前成日輸盤（亞洲盤），今次一有直播就整場今季最大勝仗，佢哋都算識揀場合喎！</p></body></html>