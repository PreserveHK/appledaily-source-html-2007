<html><header><meta charset="utf-8"><title>國際Gossip<br>尼泊爾國王俾人掟石</title></header><body><h1>國際Gossip<br>尼泊爾國王俾人掟石</h1><p>尼泊爾國王賈南德拉前日出席印度教活動時，俾一批人掟石頭，搞到軍警嗱嗱聲護送佢離開。賈南德拉今非昔比，以前俾子民當神咁拜，𠵱家就變咗過街老鼠，呢啲都可謂自作孽，鬼叫佢一上台就搞中央集權，廢咗國會，舊年仲鎮壓民主運動，引發大規模民眾抗議，結果搞到佢投晒降，還政於民，仲俾國會報告話要懲處佢㖭。<br> 德新社</p></body></html>