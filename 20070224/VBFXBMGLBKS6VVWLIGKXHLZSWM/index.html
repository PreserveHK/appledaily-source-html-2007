<html><header><meta charset="utf-8"><title>夢見CutieBB<br>可盈忽然想生仔</title></header><body><h1>夢見CutieBB<br>可盈忽然想生仔</h1><p>郭可盈、林文龍以及一眾《十兄弟》演員昨日到奧海城出席「金豬人日賀新禧」活動，郭可盈表示近日不停被人追問何時生BB，日前她發夢生了一個十分可愛的BB，她說：「唔知係咪呢排俾人問得多，搞到發夢見到自己生咗個BB，個樣真係好得意好靚，搞到我對生仔嘅興趣濃厚咗。」此時林文龍即時在旁笑說：「邊有人會當生仔係興趣㗎？其實已經好多朋友幫口勸佢，又講咗好多生仔心得畀佢知。」</p><p>《十兄弟》鬥肉酸</p><p>此外，對於十兄弟的造型被批評古怪，有份演出的李逸朗（Don）都深表讚同，他更形容拍攝時各人有如參加鬥醜比賽一樣，他說：「初時拍呢套劇我哋個個都好唔慣，仲覺得自己好肉酸，之後惟有日日照鏡、潛移默化當冇嘢，但係咁多個之中，我就選黎諾懿個造型最肉酸。」阿Don又透露其姪兒看完劇集後幫他起了別名，他說：「我個姪本來叫我做阿叔嘅，點知佢睇完套劇就改口叫我做妖怪叔，我聽到之後好傷感呀！」<br> 採訪：李珮洳　攝影：仇志德</p></body></html>