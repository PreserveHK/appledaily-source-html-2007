<html><header><meta charset="utf-8"><title>科技宗親會：<br>GPS手機隨街Skype免費打長途</title></header><body><h1>科技宗親會：<br>GPS手機隨街Skype免費打長途</h1><p>一個無方向感兼經常煲長途電話粥的女仔，最需要不是只有影相和聽歌的手機，而是有埋導航兼任佢煲粥的PDA手機。簡單說是部甚麼都有的電話。台灣GIGABYTE推出萬用「GPSPPC」手機，珍珠光澤，明顯以女性為主。除沒有3G，幾乎所有功能都有齊，GPS、Wi-Fi，玩埋Skype網絡電話，就如多啦A夢的百寶袋。<br>記者：馬靜兒<br>Model：Isis</p><p>聽音樂　影相玩塗鴉</p><p>女仔始終都喜歡影相，200萬像素連自動對焦都OK。「我喜歡影完相，在電話即時塗鴉，最喜歡佢可以加紅唇和心心圖案。」</p><p>內置GPS搵路</p><p>Isis是超級路盲，好彩這部電話雖然細細部，但內置了GPS的SiRFStarIII，可以靠全球衞星定位導航搵路，就算身在陌生環境都唔使擔心，但水貨機只裝有台灣地圖軟件，要在香港用就要自己下載MapKing的軟件啦！</p><p>Word　Excel做功課</p><p>Isis有時要將文件儲存在記憶卡，搭車時可以開來看看，記下功課的重點，返到屋企先用記憶卡抄落Desktop。</p><p>有Wi-Fi就有免費長途</p><p>「我有個BestFriend住喺台灣，我好掛住佢，日日都會打電話畀佢煲電話粥，佢有SkypePhone，所以立刻用g-Smarti300上Skype開Account，出街見到有免費Wi-Fi無線上網，就立刻用Skype打畀佢，連長途電話費都慳番。」<br> Isis仲話中環交易廣場、蘭桂坊、銅鑼灣都有好多Wi-Fi熱點，可以免費無線上網。</p><p>CheckPoint</p><p>GIGABYTEg-Smarti300</p><p>模式：GSM三頻<br> 螢幕：240×320pixels、26萬色2.4吋TFT<br> 尺寸：102.5×51.5×19mm<br> 重量：116g<br> 通話/待機時間：3小時/110小時<br> 功能：GPSSiRFStarIII/192和弦立體鈴聲、MP3鈴聲、AAC、AMR、WMA/WindowMobileDirectPush、SMS、MMS、MSNMessenger/漢英雙語有聲字典/200萬像素鏡頭，可近拍，支援數位變焦，可拍短片<br> 上網：GPRS/WAP2.0上網<br> 無線網絡：WLAN802.11b/g<br> 傳輸介面：藍芽2.0+EDR、MiniUSB2.0<br> 擴充記憶：miniSD記憶卡</p></body></html>