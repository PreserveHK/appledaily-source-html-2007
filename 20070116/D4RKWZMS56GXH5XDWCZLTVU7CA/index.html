<html><header><meta charset="utf-8"><title>求驗客手記：施治戴3年頭盔慘情</title></header><body><h1>求驗客手記：施治戴3年頭盔慘情</h1><p>車仔門將施治周一全面復操，但佢個靚仔樣就冇咗，事關佢要戴住個類似欖球比賽時用嘅頭盔，而且一戴就戴3年！醫生同施治講，佢頭蓋骨需要3年時間先可完全癒合，所以要戴個特製保護頭盔，以防再次整傷；我求大俠唔知施治戴住呢件騎呢嘢會唔會影響表現，但分分鐘將來會成為佢私人Icon，好似荷蘭戴維斯嗰副「特製超」，叫佢除都唔肯呀！</p></body></html>