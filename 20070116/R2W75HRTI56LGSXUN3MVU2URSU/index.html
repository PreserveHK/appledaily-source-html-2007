<html><header><meta charset="utf-8"><title>佐敦長子燙傷大髀扯甩皮</title></header><body><h1>佐敦長子燙傷大髀扯甩皮</h1><p>佐敦（Jordan）個失明長子Harvey周身病痛，已經夠晒可憐，原來佢舊年尾喺沖涼缸玩水時，又俾攝氏60度嘅熱水燙傷，當時佐敦第一時間叫救護人員到場，點知當救護員幫佢除條牛仔褲時，連佢大髀嘅表皮都扯甩。Harvey留院兩星期後已經出院，佢𠵱家要坐輪椅，大髀要紮住繃帶。佐敦為咗逗個仔開心，即使個仔癡肥，都買咗成袋朱古力同糖𠱁佢。</p></body></html>