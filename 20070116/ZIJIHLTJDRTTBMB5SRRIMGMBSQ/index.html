<html><header><meta charset="utf-8"><title>英甲大勢：燦美爾食「魯」唔怕捧 - 畢傑</title></header><body><h1>英甲大勢：燦美爾食「魯」唔怕捧 - 畢傑</h1><p>周二兩場英甲賽事，主場的燦美爾應可憑較佳入球能力及往績優勢，擊退後防不穩的克魯全取3分；另車頓咸迎戰近況甚勇的斯肯索普場次，「讓球」雖開平手盤甚鬼，但客軍整體實力仍然佔優，建議待斯軍讓平/半盤口才出擊。<br> 燦美爾上仗於半場已領先布里斯托城2:0，但最終竟被反勝3:2輸波而回，領隊朗尼摩亞更氣憤提早離場。燦美爾防線雖難予球迷信心，但攻力總算見得吓人；其中前線的格寧納維及加利夫泰萊大勇，近6仗便合共攻入5球。上仗球員被領隊一輪訓話後，應會知恥近乎勇，單W1.75倍唔怕捧。</p><p>斯肯索普鬼盤照𡁻</p><p>車頓咸上仗不敵哈特斯菲爾德已5場不勝，後防更失掉9球之多；反觀斯肯索普近9場聯賽作客未嘗1敗，惟看「讓球」竟開平手盤，鬼味極濃。<br> 斯肯索普有中場基夫蘭泰萊及後衞班尼停賽，其實今仗避開唔買並非壞事；但若單計3線軍容，客軍質素贏晒。筆者建議待轉讓平/半才押注上盤，或有意外收穫。<br> 畢傑</p></body></html>