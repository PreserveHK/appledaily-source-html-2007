<html><header><meta charset="utf-8"><title>李龍基義唱助病人</title></header><body><h1>李龍基義唱助病人</h1><p>李龍基（右三）、方伊琪（左二）同埋「黑妹」李麗霞（左三）等前輩歌手，噚日到新城電台接受《家天下》節目訪問。雖然近年前輩級歌手開演唱會都大收旺場，賺到盆滿缽滿，不過李龍基等決定為善最樂，遲啲將會喺屯門為博愛醫院舉行慈善演唱會，而方伊琪同黑妹仲係咁多年來首度合唱㖭。</p></body></html>