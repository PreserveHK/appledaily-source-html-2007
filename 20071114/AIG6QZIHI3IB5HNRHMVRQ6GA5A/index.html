<html><header><meta charset="utf-8"><title>傅穎捱餓荷包脹</title></header><body><h1>傅穎捱餓荷包脹</h1><p>傅穎、余安安和董敏莉等昨日在Elements，出席化妝品牌Clinique彩妝活動，高鈞賢則臨時甩底，由孫耀威頂替分享護膚心得。傅穎一身DKNY螢光短裙，露出白滑香肩，她說：「件衫好貼，今朝都唔敢食嘢，費事凸肚腩啦，𠵱家都好肚餓。」人肚餓但荷包脹？她聞言即笑着點頭說：「係呀，食少咗都唔緊要，我好想拍護膚品廣告呀。」自言一年四季做足護膚措施的傅穎，床頭放定四支護膚霜，她又自覺全身以面部及雙腳最滑溜。</p><p>安安冇毛夠滑</p><p>余安安則自言全身都白滑，她說：「我得天獨厚係冇乜毛，所以特別滑，囡囡都好羨慕。」新人JaniceMan被問到緋聞男友周栢豪狂追薛凱琪一事時，她說：「我14歲就識佢，佢乜都同我講，我知佢好忙，冇拍拖！」<br> 採訪：LawWaiMan<br> 攝影：MatthewLam</p></body></html>