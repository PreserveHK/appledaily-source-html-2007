<html><header><meta charset="utf-8"><title>葉翠翠自嘲豬腿</title></header><body><h1>葉翠翠自嘲豬腿</h1><p>葉翠翠、Rosemary及陳法拉昨日在中環為SeasonFitness健身中心宣傳。葉翠翠及Rosemary穿上比堅尼行騷，Rosemary示範器械時更露出T-back內褲，相比下，陳法拉只需舉幾下啞鈴就完成工作，十分輕鬆。</p><p>自評唔夠Fit</p><p>葉翠翠自爆今次是選完港姐後，首度全身比堅尼示人，不覺尷尬，但自評身材不夠完美，她說：「成個人唔夠fit，下半身有啲水腫，我唔想俾人話『豬腿腳』。」同場Rosemary豐滿上圍將她完全比下去，問翠翠可覺尷尬？她說：「唔會，每個人身形唔同，我都改善當中，我兩年前只得加細碼身材，𠵱家肥咗，變成中碼身材，連胸部都受惠升一cup。」陳法拉被問到為何不穿泳衣時回應說：「我係做器材示範，所以唔使囉。」她又透露稍後將與鄭丹瑞合演舞台劇《小男人週記》。<br> 採訪：羅慧敏<br> 攝影：陳志嵐</p></body></html>