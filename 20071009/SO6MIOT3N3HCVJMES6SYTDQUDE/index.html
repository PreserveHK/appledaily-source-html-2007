<html><header><meta charset="utf-8"><title>Blog派分子：YUI微服出巡</title></header><body><h1>Blog派分子：YUI微服出巡</h1><p>憑日本片《太陽之歌》而為人熟識嘅日本搖滾小天后YUI，近期人氣有增無減，佢上月26日推出嘅全新細碟《LOVE&amp;TRUTH》，做咗澤尻英龍華套新片《ClosedNote》嘅主題曲，銷量仲報捷，順利成為Oricon冠軍。YUI已鐵定於下月19日首次踏上日本武道館開騷，雖然佢咁忙，但佢原來都有喺自己嘅官網寫日記。<br> 不過，YUI嘅日記冇相睇，反而喺同一網站入面嘅工作人員日記就放咗好多珍貴相片。當中包括有YUI喺個唱同出席大型戶外音樂活動嘅台上型女照，又有佢拍MV嘅幕後花絮，最珍貴都係佢到唱片店，親自喺唱片display上簽名同寫上感想嘅情況，真係好少有得睇。<br> <br> 網址： http://www.sonymusic.co.jp/Music/Info/yui-net/staff/index.html </p></body></html>