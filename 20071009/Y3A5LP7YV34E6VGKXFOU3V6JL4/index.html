<html><header><meta charset="utf-8"><title>顏福偉開騷玩神秘</title></header><body><h1>顏福偉開騷玩神秘</h1><p>顏福偉昨日在土瓜灣綵排今晚舉行的個人音樂會，他除了找來一班商界朋友任嘉賓外，還有無綫高層陳志雲、吳雨霏和小肥等當表演嘉賓，他與陳志雲表演的內容則保持神秘。問今次二人合作是否之前破冰成功，顏福偉說：「我同陳志雲私人冇問題，係同TVB有少少啫，當然都要畀面佢，佢幫手平息咗好多唔開心嘅嘢。」</p><p>反應佳意外</p><p>今次慈善騷會把收益全數撥捐給無國界醫生，張學友早前便捐出五萬元，顏福偉說：「我冇諗過今次反應咁好，啲飛賣咗三日就去咗七、八成，仲有朋友叫我加場。最初我都冇乜信心，諗住籌到10萬左右，𠵱家學友捐咗一筆錢，個心都定啲。」顏福偉還透露邀請了朱玲玲來欣賞。<br> 採訪、攝影：王連連</p></body></html>