<html><header><meta charset="utf-8"><title>求驗客手記：黑色西甲火柴人大混戰 - 求驗客</title></header><body><h1>求驗客手記：黑色西甲火柴人大混戰 - 求驗客</h1><p>西甲波一向畀人又愛又恨嘅感覺，鬼咩！成日本港時間三更半夜先開波，遲啲冬令時間睇波就仲難頂。不過最大鑊可能係遲啲全場22人都係黑麻麻，都唔知邊個打邊個，點解會咁？<br> 原來西班牙足總日前宣佈，將採取新外援條例，來自非洲、加勒比海及太平洋地區球員，將自動取得歐盟資格。大家都知非洲兵價廉物美，又個個黑黑實實，此例一出，以後西甲直播仲唔變晒22名火柴人大戰？</p><p>皇馬會長係搞屎棍</p><p>原來外援新例係根據2000年，歐盟同3個地區簽訂嘅《科托努協議》（CotonouAgreement），主要為推動該地區經濟發展為目的，於是容許該區喺歐洲工作嘅人民擁有歐盟身份。唔知其他聯賽會唔會效法西班牙足總做法呢？<br> 呢次西甲自殺式改革，係由最乞我求大俠憎嘅皇馬會長卡達朗提出（基達菲係幫兇），果然係無惡不作！呢位律師會長唔識波，一味靠把口同皇馬個招牌，警告足總話西班牙皇室06年已承認科托努協議，點解仲唔喺球圈實行？足總最後惟有妥協。<br> 呢場西甲球壇生態大災難爆發在即，第日西班牙本土球員將更加失去生存空間。有料嘅西班牙球星將外流到英超或意甲，好似法比加斯呢類天才被賣到外國嘅情況將更加普遍。久而久之，西班牙國家隊人才輩出嘅盛世亦會成為過去，所以呢個卡達朗簡直就係西班牙足球嘅「切爾諾貝爾核災難」！</p></body></html>