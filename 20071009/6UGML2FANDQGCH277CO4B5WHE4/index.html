<html><header><meta charset="utf-8"><title>你講我blog：開大喇叭玩PSP好冇品</title></header><body><h1>你講我blog：開大喇叭玩PSP好冇品</h1><p>「彈珠人」在將軍澳垃圾堆填區附近返工，每日都要坐兩次接駁巴士，雖然每次只有十多分鐘路程，但碰着沒公德心同事，開大喇叭玩PSP，噪音滋擾的感覺，「彈珠人」實在痛不欲生。不少網民也深受此苦，高登討論區網友極度不滿，齊聲譴責PSP及NDS玩家無公德心，連自律都要輸畀日本人。<br> 網民「郭壽」訴說日前乘輕鐵時，特別挑選靜音車卡想休息，豈料鄰座的人開大喇叭玩PSP，令他「無覺好瞓」。「jojar」也曾是受害者：「PSP啱啱出嗰排，有次成班潮人喺車廂度玩，八個人一齊玩，八部機調校到最大聲，成個車廂嘈到……」<br> 不過，「最佳朋友」竟然認為：「你唔鍾意咪唔好坐囉！你可以叫佢熄聲，佢唔熄你可以落車。你用得公共設施就唔好咁高要求！」「龜井繪理」反擊說：「你知唔知乜嘢叫做自律？」「反鐘亂講」認為：「好欣賞日本人，搭巴士搭地鐵搭火車，唔單止無電話聲，啲人連講嘢都好細聲。」</p><p>地鐵附例有權叫佢收聲</p><p>「SanFierro」教路：「地鐵公司有附例，你有權叫佢收細音量，不過好多人唔會咁得閒睇附例，所以唔知道。」<br> <br>  http://forum.hkgolden.com/view.asp?message=1033690 <br> <br> 《蘋果》網聞版請你報料！大家無論在網上網外發現任何騎呢搞笑的事情，<br> 都歡迎提供照片或短片資料。一經採用可獲酬100元<br> 請附姓名、電話及電郵地址，電郵到：mailto:newsapple@appledaily.com</p></body></html>