<html><header><meta charset="utf-8"><title>志雲撐住撈筍嘢<br>鄧健泓見舊愛抱犬灑淚</title></header><body><h1>志雲撐住撈筍嘢<br>鄧健泓見舊愛抱犬灑淚</h1><p>鄧健泓（Patrick）當年因簽下無綫經理人合約而遭黃柏高放棄，不過最近他獲陳志雲厚愛，對方為了圓愛將出碟夢，不惜將他的經理人合約與正東唱片共享。昨日他在簽約記招上見到舊愛原子鏸與愛犬的祝賀短片，更感觸得落淚。</p><p>鄧健泓昨日在尖沙嘴出席簽約正東唱片記者會，由鄭裕玲（嘟嘟）擔任司儀，幾位味之天使送上四杯分別甜酸苦辣的飲品，再由陳志雲與唱片公司高層洪廸一起送上一杯甘筍汁給Partick，代表他苦盡甘來。<br> 陳志雲在台上笑說：「呢杯肯定唔係蜜糖，下次唔好再話我係蜜糖，有人問你用乜嘢形容TVB，就用甘筍汁啦。」無綫今次首度和唱片公司合作經營一個藝人，兩間公司都可為Partick安排工作，可見他受寵程度。<br> 除了李克勤親自到會場送上枕頭，寓意Partick安枕無憂外，唱片公司還安排不少旗下藝人拍攝祝賀短片，包括陳奕迅、陳慧琳和孫耀威，連崔健邦也有份，不過最為驚喜的莫過於Partick的前度女友原子鏸。</p><p>無懼李詩韻呷醋</p><p>原子鏸在片中說：「好恭喜你，祝你成功，記住我教你嘅唱歌方法，傷唔到聲㗎，記住保護把聲，其實仲有個類似人嘅嘢要同你講嘢，就係佢啦，快啲saygoodluck啦。」原來所謂類似人就是二人當年共養的愛犬Seth，Partick一見到Seth就忍不住哭起來，要嘟嘟姐擁抱安慰，Partick更一度說不出話。<br> 事後問Partick是否見到前女友祝賀感動流涕，他說：「唔係，係因為Seth，我好錫呢個仔，好耐冇見過佢，係人都知我一提到Seth都會好激動，不過其實以前我有好多歌都有佢哋兩個陪住我，所以好感觸。」問他會否擔心現任女友李詩韻呷醋，他說：「唔怕，佢明㗎啦。」<br> 採訪、攝影：胡比</p></body></html>