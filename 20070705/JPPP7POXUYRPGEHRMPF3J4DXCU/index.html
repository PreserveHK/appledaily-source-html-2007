<html><header><meta charset="utf-8"><title>陳日君：望政府邁出政改真誠一步</title></header><body><h1>陳日君：望政府邁出政改真誠一步</h1><p>【本報訊】今年7.1，天主教香港教區主教陳日君樞機走出維園，在遊行路上與巿民同行，希望以「多多步」，換來當局「一小步」，他昨日談到政改綠皮書時重申，希望政府在政改問題上可邁出真誠的一步，「唔好係一個避免普選嘅手段。」他又表示，政改綠皮書應符合大部份巿民意願，若今次不提及普選時間表，他會很失望。</p><p>「會唔會又敷衍我哋呢」</p><p>香港教區昨日舉行記者會，陳日君被問及政府即將推出的政改綠皮書時指，對新方案感樂觀，期望特首可以踏出真誠一步，「但有時有啲過去嘅經歷，使我哋有啲悲觀……會唔會又係原地踏步，敷衍我哋呢？」他重申，普選是《基本法》指明的權利，不應被剝奪，「希望（綠皮書）唔好係一個避免普選嘅手段，可以符合真正老百姓預期嘅結果。」<br> 若綠皮書沒有提供普選時間表，他會否作進一步行動？陳日君說：「行動就唔知，呢啲嘢好難講，但肯定會好失望。」<br> 他又指，爭取民主一直是教會的立場，今年7.1由長者帶領遊行，所以他「搵到個藉口出嚟行」，中聯辦主任高祀仁當日已表示香港巿民在法律許可的範圍提出訴求，正好表達香港有言論自由，同時體現一國兩制。<br> 中國愛國會副主席劉柏年事後批評他遊行會影響中梵關係，他說劉不明白香港及中國的分別，「我每年都喺祈禱會度講嘢，如果佢用呢樣嘢嚟做藉口，話會阻礙中梵關係進步，佢早就可以用呢啲說話。」他不排除日後再參與遊行。他補充，升任主教前七年，一直在內地修院講學，從來沒有批評政府，若他有天身份改變，退休回內地教書，也絕不會參加遊行。<br> 對於今年7.1有六萬多人參與，遠較2003年少，他不認為是港人爭取普選的熱情冷卻，「我唔會咁諗，太過強調數字係好愚蠢……一萬人出嚟行已經係好多，唔係個個地方都有一萬人出嚟行，啲人計多5,000，計少5,000，就話人少咗，係好愚蠢。」</p></body></html>