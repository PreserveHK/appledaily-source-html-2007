<html><header><meta charset="utf-8"><title>求驗客手記：姣婆守唔到寡？舒寧咸簽高車擔大旗 - 求驗客</title></header><body><h1>求驗客手記：姣婆守唔到寡？舒寧咸簽高車擔大旗 - 求驗客</h1><p>現年41歲嘅舒寧咸原本諗住掛靴，點知又唔捨得同球迷講再見，日前終於同英冠高車士打簽咗份球員兼助教嘅合約。大家唔好睇舒寧咸呢份工係優差，諗住佢是但交吓貨就算；事關高車士打上季隊中首席射手古尼頓已轉投諾域治，舒寧咸除咗要管理班球員之外，分分鐘成日都要擔大旗㗎。</p></body></html>