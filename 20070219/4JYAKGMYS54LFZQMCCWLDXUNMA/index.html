<html><header><meta charset="utf-8"><title>家肥屋潤 - 谷德昭</title></header><body><h1>家肥屋潤 - 谷德昭</h1><p>大年初三，祝大家家肥屋潤，出入平安，一團和氣，笑口常開。<br> 港元跟美元掛鈎，香港人的心情亦跟樓市掛了鈎，樓市好，香港人心情好，樓市跌，香港人心情壞。香港人日捱夜捱，大部份為了層樓，全香港七百萬市民辛辛勞勞，全部進貢地產公司，世界各地的頭號有錢佬，大多都是做實業生意，或生產電器，或製造電腦軟件，或打造時裝品牌，只有在香港，大部份身家名列前茅的有錢佬，業務主要做地產。<br> 豬年的地產市場，應該是繼續旺貴樓，大陸有錢人何其多，其中一項身份象徵便是在香港擁有優質物業，像在美國的有錢佬都喜歡在曼克頓或比華利山置業一樣。相信最近很多的樓盤廣告都是希望能吸引內地買家注意，前一陣子興架勢屋苑名稱，「九五之尊」、「皇者風範」、「挺拔豪庭」，一上的士話唔該去「九五之尊」，真係淨係聽都已經夠晒威。內地人越洋買物業，都希望能夠買到一些可以供吹噓的，最靚、最貴、最高、最粗（層樓嘅外觀），燈光最幻變，甚至最猛鬼，總之有個最字，方便用來講，有得威。<br> 有見及此，香港樓盤無端端出現環球小姐走嚟走去，又有一群風水名家煞有介事風生水起一番，方便內地買家話俾人聽，我買咗環球小姐住嗰度，又或是我買咗全香港最好風水嗰度。<br> 細屋搬大屋當然值得恭喜，但如若代價是每天營營役役為供樓，那不如家細細但有生活。<br> 屋寬不如心寬。</p></body></html>