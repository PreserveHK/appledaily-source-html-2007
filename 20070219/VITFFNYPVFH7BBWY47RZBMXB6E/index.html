<html><header><meta charset="utf-8"><title>金泰希累股價狂瀉</title></header><body><h1>金泰希累股價狂瀉</h1><p>韓國大眼靚女金泰希雖然喺廣告界好吃香，不過佢初登銀幕夥拍鄭雨盛拍攝嘅大製作古裝片《中天》，上年上映時票房仆直，除咗令投資嘅CJEntertainment電影公司勁蝕2億港元外，股價亦大幅度下跌。不過，希妹一於好少理，新年假期專心留喺屋企讀劇本，為嚟緊嘅新作準備。
</p></body></html>