<html><header><meta charset="utf-8"><title>民主黨派金幣冧細路 - 李八方</title></header><body><h1>民主黨派金幣冧細路 - 李八方</h1><p>新年最開心係有人派利是，民主黨地區支部噚日舉行豬年賀年花車啓動禮時，就加插派朱古力金幣利是畀市民，副主席阿Dick同立法會議員阿涂就變身財神爺，俾人𠱁𠱁轉問攞利是。兩位男士亦冇因為過年而偷懶，派得非常落力，真係派得開心，攞得稱心。<br> 阿Dick話覺得今年市民都幾開心，氣氛好好，可能同社會以及經濟環境轉好有關。民主黨前兩年都有好多是非，阿Dick希望個黨今年可以遠離是非，至緊要團團結結和諧一片，事關年底仲有個區議會選舉，團結一致向外點都好過大家槍頭對內啩。<br> 查實自從仁哥上場做主席後，民主黨真係好似少咗啲負面新聞咁，阿Dick都希望呢個情況可以繼續維持，總之豬年最好就萬事大吉，咁就大家happy。</p></body></html>