<html><header><meta charset="utf-8"><title>徐子珊新年愛開工</title></header><body><h1>徐子珊新年愛開工</h1><p>徐子珊和高鈞賢隸屬同一個經理人，感情十分要好，兩人也與胡定欣十分老友，三人日前為本報於觀塘拍賀年照，兩女更頻頻整蠱高鈞賢。<br> 三人表示最好農曆新年有工開，子珊說：「因為我爹哋媽咪去旅行，得番我一個，所以想返工，起碼返公司𢭃吓利是開心啲，好過一個人。」高鈞賢的理由則最為特別，他說：「我想去啲賀年節目，搵多啲錢，因為之前狂俾人抄牌，好陰功，所以希望搵多啲幫補吓呢排嘅損失，不過一班人過都好開心熱鬧。」<br> 至於胡定欣稱每年年初一，一家人都會去伯父家拜年，初二就會去嫲嫲家，年年如是。問她為何今年想在新年返工？胡定欣笑說：「之前除夕我同一大班現場觀眾倒數，覺得氣氛好熱鬧，所以我想上賀年節目，感受熱鬧氣氛。」<br> 採訪：馮美茵　攝影：陳順禎<br> 場地提供：觀塘APM<br> 徐子珊髮型提供：AsonWongfromHair<br> 化妝提供：OmixB</p></body></html>