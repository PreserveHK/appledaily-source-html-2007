<html><header><meta charset="utf-8"><title>杏兒快刀批蘿蔔　整糕至掂</title></header><body><h1>杏兒快刀批蘿蔔　整糕至掂</h1><p>胡杏兒去年谷肥40磅拍劇，做了3個月「肥杏」之後，至今經過近半年時間減肥，終於回復纖瘦，由於體重已經穩定下來，故她可以趁新春放縱狂食。<br> 早於過年前，杏兒向記者提過想學煮蘿蔔糕，日前她終可圓夢，到尖沙嘴一間中菜館跟師傅學藝。到場時，師傅已為她準備好蘿蔔、臘腸和粘米粉等材料，沒想到杏兒手執一條大白蘿蔔，熟練地去皮切片刀法凌厲，看得入廚30年的酒樓點心大廚盧永強師傅豎起拇指大讚，盧師傅說：「佢非常之掂，台型十足，幾意外，佢好聰明，一講就明晒。」</p><p>豬年實捧獎</p><p>獲師傅稱讚後的杏兒笑到見牙唔見眼，她說：「係師傅畀面，我本身都幾鍾意整嘢食，以前媽咪整蘿蔔糕時，都有幫佢刨吓蘿蔔。」<br> 除了有大廚讚賞外，原來杏兒早前也獲堪輿學家楊天命贈言，指她豬年捧獎在望，她說：「早排我喺一個活動度見到楊天命，佢話我今年一定有獎喎，其實我唔係好睇重呢啲嘢，講咗仲驚㖭，佢又話我上年唔夠信心，今年會信心多番，但我聽完就算，最緊要都係做好自己。」<br> 採訪：朱倬誼<br> 攝影：林德雄<br> 場地：翠亨邨</p></body></html>