<html><header><meta charset="utf-8"><title>BMWM3，你返嚟啦！</title></header><body><h1>BMWM3，你返嚟啦！</h1><p>哈哈，早兩日我聽到一單同車有關嘅News之後，開心到瞓唔着覺，咩事咁興奮？咪就係我心目中嗰部DreamCar嘅BMWM3，終於有新版推出囉！<br>新一款兼屬第4代嘅M3，外觀驟眼望落去同家陣賣緊嘅3系Coupe相似，但車身線條就勾劃出強悍跑車性格，當中就用咗設有生風入口的頭冚、連擾流裝置嘅頭泵把，仲有就係18吋雙柱式跑車合金胎軨，睇落去成部車真係型到你唔信。<br>機械配搭方面就更巴閉，今次新M3就用咗一台4.0公升V8引擎，最大馬力及扭力輸出可以去到420hp/8,300rpm及400Nm/3,900rpm，而引擎紅區仲可以去到8,400rpm㖭！此外，新車仲加有附3種模式設定的DSC+電子穩定系統，以及可令車子變成更跑車化的MDrive系統，咁搞法部車落Track都得喎！新M3最快喺今年9月登場，究竟香港幾時會有得賣呢？我等得好苦呀！<br><br>悠穎馳：豪邁不羈，愛車如命，聽幾下引擎聲就知咩車！</p></body></html>