<html><header><meta charset="utf-8"><title>拒與哎吔妹夫合照<br>周汶錡替Niki擋嘉穎</title></header><body><h1>拒與哎吔妹夫合照<br>周汶錡替Niki擋嘉穎</h1><p>周汶錡（Kathy）前晚在尖沙嘴出席Goyard新店開幕，遇上妹妹周麗淇（Niki）的緋聞男友鄭嘉穎，Kathy面露尷尬之情不願與「妹夫」合照，反而嘉穎則表現大方。Kathy更呼籲記者不要將Niki與嘉穎在劇集的情侶關係代入他們的私人生活。問嘉穎會否將大會送贈的手袋轉贈Niki時，他表示會以母親為先。</p><p>周汶錡、「豹嫂」WendyHotung、邱子傑李茂琪夫婦及鄭嘉穎等前晚現身半島酒店，出席由潘廸生代理的法國品牌Goyard旗艦店開幕活動。Kathy遇上妹妹周麗淇的緋聞男友鄭嘉穎，兩人差不多同時間到達會場，記者即邀請正接受訪問的Kathy與鄭嘉穎合照，但Kathy表示不願意及尷尬，嘉穎則大方地主動走近Kathy合照。</p><p>處處維護胞妹</p><p>Kathy表示與嘉穎不太稔熟，她說：「試過喺活動見過，同佢唔熟。」記者笑言他是周麗淇的緋聞男友，Kathy對此：「佢哋喺電視劇集做情侶受歡迎，好OK，但係唔可以將感情事代入私人生活。」<br> 另一邊廂的嘉穎亦說：「同佢妹妹合作比較多，同Niki熟啲。」問到他會否考慮與Niki同場搵真銀，他說：「做嘢好正常，呢啲合作形式係互惠互利，又可以賺到錢，又可以幫到客戶。」有傳Niki被唱片公司雪藏，其好友蔡卓妍（阿Sa）為她鋪路過檔英皇，嘉穎說：「唔清楚，你哋問番Niki。」嘉穎獲大會送贈手袋，他大可將手袋送給Niki，豈料他說：「我有好多人揀，阿媽都會好鍾意。」</p><p>懶理網民指摘</p><p>此外，早前嘉穎與佘詩曼拍攝金像獎宣傳片被網民指「唔怕醜」，他說：「唔好睇得咁嚴重，我自己都係照稿讀，我冇資格批評前輩，唔好用批評角度，只係宣傳金像獎嘅任務。加上喺網上發言係唔需要負責任，又唔會用真名，如果用真名，一定少咗好多人，大家唔使咁執着。」<br> 採訪：RitaLeung<br> 攝影：EdwardChou</p></body></html>