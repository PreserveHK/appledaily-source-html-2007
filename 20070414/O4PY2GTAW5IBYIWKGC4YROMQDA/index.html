<html><header><meta charset="utf-8"><title>片瀨那奈煲煙毀形象</title></header><body><h1>片瀨那奈煲煙毀形象</h1><p>電影《死亡筆記：最後的名字》入面飾演長腿女主播嘅25歲日本女星片瀨那奈，被噚日出版嘅日本雜誌《FRIDAY》翻舊賬，刊登咗佢六年前所拍嘅貼紙相，當時只得19歲嘅片瀨叼住煙仔，擺出得戚甫士。知衰嘅片瀨雖然寫信道歉，承認當年未成年食煙，但相信佢嘅玉女形象已經蕩然無存。</p></body></html>