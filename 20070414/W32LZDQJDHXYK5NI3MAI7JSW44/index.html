<html><header><meta charset="utf-8"><title>八卦風：Mazda車展　買車有稅減</title></header><body><h1>八卦風：Mazda車展　買車有稅減</h1><p>有日試試吓車嗰陣，朋友A同親戚B突然同時間打嚟，問題一樣係同嗰啲可以享用減稅優惠嘅環保汽油私家車有關。老實講，自從財爺一公布呢項措施之後，莫講話我，就連班Sales大哥接電話都接到手軟。最近收到風，話Mazda代理就因為旗下一款Mazda8，成為同級唯一取得環保汽油私家車資格的MPV而搞搞新意思，所以特別喺今日舉行嘅車展中，推出選購全線車系都可以享有30%汽車首次登記稅回贈嘅優惠，聽聞呢個優惠仲可以超過2萬蚊㖭！<br>哈，另外仲有新料喎！就係話Ford代理手頭上有批Focus2.0同Mondeo2.0嘅06年現貨，將會以超值價發售。前者配用有145匹馬力輸出嘅2.0公升引擎，加上4前速半自動波，售價為$168,000；後者也是以2.0公升引擎（馬力145匹）作核心外，也備有自動調節投射角度嘅Xenon頭燈，售價則為$189,000。據聞數量極之有限，想買車嘅你就要快手行動啦！<br>記者：鄭達基</p><p>Mazda新元朗中心車展
</p><p>時間：今日10:00am-8:00pm<br> 地點：新元朗中心<br> 查詢：萬事得汽車（28931112）</p><p>Ford陳列室車展
</p><p>時間：今日10:00am-7:00pm<br> 地點：灣仔Ford陳列室<br> 查詢：福特香港（25031032）</p></body></html>