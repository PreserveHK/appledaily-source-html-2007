<html><header><meta charset="utf-8"><title>中川翔子黐日揆賞櫻</title></header><body><h1>中川翔子黐日揆賞櫻</h1><p>憑住寫blog寫上位嘅21歲性感女星中川翔子，喺當地人氣急升，噚日仲有機會同埋首相安倍晉三睇櫻花。安倍晉三噚日喺新宿御苑舉行賞櫻大會，邀請來自政經界、體育及藝能界等11,000位名人出席，翔子難得成為坐上客，認真有面。影大合照時，一向醒目嘅翔子仲成功攝位企喺首相隔籬，搶去新紮影后蒼井優唔少風頭。</p></body></html>