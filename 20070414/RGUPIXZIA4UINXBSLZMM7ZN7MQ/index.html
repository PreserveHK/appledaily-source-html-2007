<html><header><meta charset="utf-8"><title>紅館開騷　台下加演嘉亨戀<br>黎明擺女模陣獨冧樂基兒</title></header><body><h1>紅館開騷　台下加演嘉亨戀<br>黎明擺女模陣獨冧樂基兒</h1><p>黎明前晚在紅館舉行慈善演唱會，舊愛李嘉欣和男友許晉亨十指緊扣捧場。現任女友樂基兒雖沒現身演唱會，但就以天王嫂身份慶功，臨走時更露出誘人bra帶，難怪黎明在個唱中邊唱歌，邊安排模特兒行天橋，藉此向女友表達他愛靚模的心迹。</p><p>黎明（Leon）前晚在紅館演出一場「Leon4inlove演唱會」，為聯合國兒童基金會籌款，以嶄新方法演繹自己和另外三位天王的歌曲。<br> 除了黎明父親、楊千嬅、戴思聰和雷頌德太太梁家玉外，Leon舊愛李嘉欣也與男友許晉亨十指緊扣捧場，現任女友樂基兒雖沒有在演唱會中露面，但Leon在台上獻唱《情感的禁區》時，找來6位模特兒包括姚書軼行天橋，向公眾表明自己很喜歡模特兒。<br> 在演唱會中，Leon發揮金句王本色，更稱向孔慶翔學習，他說：「今晚如果做得唔夠好，唔會成為我嘅藉口，我會向呢個人（孔慶翔）學習，盡自己努力就noregret。」其後Leon唱城城名曲《對你愛不完》，但就變成超慢版，之後又與各地歌迷打招呼，Leon妙語如珠說：「有上海朋友、MacauLeon，你哋由黎明嘅方向嚟？」說罷就拋戒指送給台下的歌迷。</p><p>未婚絕非卸責</p><p>最出位的是，黎明在演唱會上安排傳媒在台下公開問他五個問題。有記者問他為何不邀請女友上台行騷？音樂總監雷頌德搶答說：「佢哋個個都身高6呎5，樂基兒得6呎1，唔入流呀。」黎明說：「唔係我每個工作佢都要出現，我有叫佢嚟睇，但佢話唔想嚟，咁都冇辦法。」Mark續問Leon：「佢唔鍾意睇你嘅騷？」Leon即說：「咁又唔係。」被問到為何不跳舞，Mark又搞笑地說：「佢跳咗，企位都要綵排㗎。」Leon聞言謂：「我專誠由韓國請佢哋（指舞蹈員）過嚟，梗係畀佢哋跳啦，林海峰成日話我一棵樹企喺度，我咪企喺度囉。」<br> 談到舊愛李嘉欣和男友許晉亨結伴捧場，Leon大方地說：「佢哋坐喺『4inlove』（巨型海報中的英文字）下面，每個人都可以fallinlove，幾好。」問他打算何時結婚？Leon答：「講都冇用，做咗先算，人生之後發生乜事都冇人知道，我唔係推卸責任，隨緣啦。」問他有否求過婚？Mark取笑Leon說：「佢求婚邊有女仔唔制？冇人應承即係冇求過啦。」黎明點頭稱是。Mark又問他為何討厭被稱做天王，Leon說：「我唔係叫天王，係叫Leon。」</p><p>混亂間露Bra帶</p><p>黎明在兩小時的個唱中只唱了18首歌，其中一首更是師妹BoYoung鋼琴獨奏，臨尾Leon向歌迷鞠躬致謝時，更有兩位女歌迷衝了上台。<br> 樂基兒雖沒有現身演唱會，但就以天王嫂身份出席男友在中環Halo舉行的慶功宴，李嘉欣和許晉亨也拖手到場。蒲至昨日凌晨近3時，樂基兒先步出酒吧，大批傳媒蜂擁而至，在混亂間樂基兒露出bra帶，Leon則緊隨其後，二人一同坐保母車離開。<br> 採訪：李珮洳、何永寧<br> 攝影：陳偉權、陳順禎、仇志德</p></body></html>