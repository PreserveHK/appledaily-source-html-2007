<html><header><meta charset="utf-8"><title>國際Gossip<br>女教師被校長打屁股</title></header><body><h1>國際Gossip<br>女教師被校長打屁股</h1><p>馬來西亞柔佛州有間中學，女校長揸住藤條，一見到學生偷懶就會拂佢屁股。唔知呢個校長星期三嗰日眼花花，當正個28歲新嚟教馬來武術嘅女教師係學生，以為佢走堂，着住套鬆身衫喺課室外面閒遊浪蕩，當住其他學生面前起勢咁打佢。𠵱家個女教師嬲到爆，仲話道歉都冇用，要向教育部投訴。<br> 路透社</p></body></html>