<html><header><meta charset="utf-8"><title>馮仁昭四圍超：陳潔靈鱆魚慰耀榮 - 馮仁昭</title></header><body><h1>馮仁昭四圍超：陳潔靈鱆魚慰耀榮 - 馮仁昭</h1><p>（左起）陳潔靈、肥媽同葉麗儀噚日去港台接受訪問，陳潔靈話佢工人日前放假，冇人煮飯，所以買咗盒燒鵝飯做晚餐，點知食完就喉嚨敏感不停咳，要搵中醫做針灸。對於張耀榮近日被頒令破產一事，陳潔靈講笑話整一味鱆魚上素（上訴）畀張生食，而肥媽就話畀啲鹹竹蜂張生，等佢下一下火。</p></body></html>