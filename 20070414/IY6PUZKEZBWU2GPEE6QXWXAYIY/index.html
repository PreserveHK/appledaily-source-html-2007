<html><header><meta charset="utf-8"><title>英超攻略：博韋斯咸贏到識「菲」 - 牽牛</title></header><body><h1>英超攻略：博韋斯咸贏到識「菲」 - 牽牛</h1><p>英超兩支護級球隊周六交鋒，由錫菲聯主場對韋斯咸，錫菲聯3連敗兼只入1球，韋斯咸卻挾3連勝威勢，平手盤當然取「韋咸」。（球賽編號：星期六19；有線61台今日10:00pm直播）<br>牽牛</p><p>說真，今仗從數據上分析，多傾向支持主隊；錫菲聯今季主場對倫敦球隊格外醒神，已先後擊敗查爾頓、阿仙奴、富咸和熱刺，只負予車路士；不過，韋斯咸到了季尾，卻變成「破數據」能手，大前仗作客擊敗布力般流浪，取得聯賽作客首勝，上仗擊敗阿仙奴，不單打破對方新主場不敗身，又破紀錄取得今季最長連勝紀錄，甚具越贏越有迹象，故值得再追。</p><p>韋斯咸平手未輸過</p><p>論近況，錫菲聯也遠遜客軍；上仗對「風流波」紐卡素，也因後防連番漏甩，以1:2見負，搶分失敗後，「尾四」的安全位已被查爾頓趕過，錫菲聯中堅盧傑廸轉身又慢，易被韋斯咸一對快馬泰維斯和森莫亞有機可乘。<br> 以盤口分析，今仗讓球開出平手，今季錫菲聯主場聯賽有7次開出平手盤，只得1贏4和2輸，贏盤率僅14%；相反韋斯咸今季聯賽3次平手盤，結果取得1贏2走「未輸過」，平手盤點都要支持韋斯咸。</p><p>貼士</p><p>星期六19<br> 錫菲聯vs韋斯咸<br> 盤口：平手<br> 半全場：和/客<br> 讓球：韋斯咸<br> 1:2</p></body></html>