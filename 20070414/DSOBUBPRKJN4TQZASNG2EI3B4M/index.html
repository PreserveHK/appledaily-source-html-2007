<html><header><meta charset="utf-8"><title>網友金句</title></header><body><h1>網友金句</h1><p>4月13日黑色星期五<br> hkangle：「連黑色星期五都信，不如拜神啦，放張股票響神位拜吖，買股唔係求運數，學多幾年先。」<br> <br> 「亞洲股神」東尼叫買電盈（008）<br> 薩拉丁：「8號仔都升，咁即係大市見頂先兆。」<br> <br> 窩輪（備兌認股/認沽權證）定律<br> iforget：「窩輪價格走勢只有一個，就係不斷蝕溢價、不斷下跌；間中隨正股上升少少，然後繼續下跌。」<br> <br> 投資者及投機者分別<br> Sunday2007：「投資者重公司實力，價格合理買入長期持有；投機者靠掌握時間，捕捉機會作短炒獲利。」<br> <br> 技術分析冇乜用<br> 曳仔：「多數睇錯市嘅人都係自認技術分析高手大師。」<br> <br> 長揸股票？<br> Leucocyte：「睇吓咩股啦，有啲真係可以放多啲感情落去㗎。廿年後，佢哋會養返你轉頭，不過好少人會睇廿年。」</p></body></html>