<html><header><meta charset="utf-8"><title>錢嘉樂鍊車唔及李珊珊</title></header><body><h1>錢嘉樂鍊車唔及李珊珊</h1><p>由李連杰成立的壹基金，昨日獲得上海國際賽車場經營發展公司及方程式賽車發展公司協助，成功在上海國際賽車場舉行明星慈善賽，身為中國紅十字會博愛大使的杰仔親自擔任嘉賓，為賽事揭開序幕。參加賽車的明星包括林志穎、李珊珊、錢嘉樂與郭品超等合共15位，珊珊與前男友錢嘉樂為慈善更不介意同場。</p><p>揚言運氣好</p><p>男女藝人昨日同場比拼六個圈賽事，結果男子組冠軍由吳家樂奪得，林志穎及孫楠分別得第二及第三位，錢嘉樂做梗頸四，女子組冠軍則為李珊珊，亞軍及季軍是內地女星王婧及陳娟紅。<br> 吳家樂昨日在電話中說：「我之前喺珠海第一次賽車，今次第二次就得冠軍，真係好好運。」而女子組冠軍李珊珊則說：「我今日運氣好，最緊要大家安全，同埋推廣到基金。」談到早前被拍下與猛男山頂談心，珊珊說：「呢個朋友有正常工作，我哋係正常社交，唔好影響人呀。」對於有消息指錢嘉樂雖然避與她同場，但暗地裏關心她參賽，珊珊大笑說：「我唔想解釋咁多。」<br> 撰文：丁寧</p></body></html>