<html><header><meta charset="utf-8"><title>投資部落：中行次次中招</title></header><body><h1>投資部落：中行次次中招</h1><p>美國次按問題涉及中資銀行股，中行（3988）被指損失高達38億元人民幣，網友lokLok10好擔心：「中行叉埋隻腳入去玩次按，𠵱家俾人篤咗出嚟話蝕三十幾億，睇嚟股價都會俾人質低！」</p><p>玩次按蝕30幾億</p><p>Creativea埋怨：「呢隻嘢真係好嘢冇佢份，衰嘢就次次都中。」Rally就話：「中行衰在外滙多，走去買嘢諗住分散投資，點知買咗次按，真係黑仔。」<br> Lckdbl亦係咁睇：「喺心理上點都會有影響，股價有壓力，會跌少少。」范秋生就諗：「大概會跌5至10%度啦。」<br> 不過，Peterwong11就話：「次按唔係中行核心業務，應該冇結構性問題，從另一個角度睇，中行已經邁向國際化，經營模式越嚟越似滙豐（005）同歐洲銀行，其他大陸銀行，有排都未同國際接軌。」</p><p>追差價中行等升</p><p>噚日中行嘅股價表現冇預期嘅咁差，早段有啲沽壓，全日收報3.79元，微跌0.26%；中行A股表現就更加凌厲，完全冇受事件影響，更急升8.61%。網友中下游就諗：「次按穩定後，H股好大機會追番差價，咁到時就和味囉。」<br>  http://www18.discuss.com.hk/viewthread.php?tid=5000505&amp;extra=page%3D10&amp;page=1 </p><p>報料站</p><p>歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>