<html><header><meta charset="utf-8"><title>中環在線：田少執平貨多得保育人士 - 李華華</title></header><body><h1>中環在線：田少執平貨多得保育人士 - 李華華</h1><p>潮流興保育！繼月初發表「保育潮令賣地氣氛轉淡」言論後，自由黨大少田北俊噚日同班傳媒老友茶敍，乘機又再「呼籲」官府快啲搞掂班保育人士，以免下次賣地嗰陣，又俾人司法覆核，搞串party，影響庫房收少咗！</p><p>話局長冇料到</p><p>快人快語嘅田少話，上次佢間萬泰拍到屯門幅地，就係多得班環保人士要呢要路，兼要告官府，嚇窒咗佢嗰啲同業唔同佢爭，令佢得以一個低過心目中嘅「好價」奪得心頭好！<br> 咁！轉番用立法會議員身份睇，佢話政府以後將啲地放入勾地表前，應該同啲保育團體傾好晒，費事到拍賣時，失驚無神又話有問題，又話要告。Bytheway，大家要尊重合約精神！咁係咪要由發展局局長（即係林鄭月娥）出面同班保育分子拆掂佢呢？田少話：「局長冇料到嘅，係由個官判嘅……」see，有錢有權有身份，講句嘢都唔同啲！</p></body></html>