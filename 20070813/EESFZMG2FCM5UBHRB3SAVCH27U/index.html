<html><header><meta charset="utf-8"><title>住客心聲<br>豪苑旺丁三年抱兩</title></header><body><h1>住客心聲<br>豪苑旺丁三年抱兩</h1><p>一如其他買家，湯小姐最初在黃大仙搵樓，分別去看新光中心及豪苑，惟比較間隔後，認為豪苑房間冇柱位，內櫳闊落，擺位不受限制，所以購入現時所住單位。<br> 她說：「房間好見使，放咗大床同衣櫃，中間仲有位放BB床，而且呢度幾旺丁，住3年，生咗兩個BB。」然而，小朋友需要更多活動空間，地方不夠用，湯小姐只好割愛放盤。</p><p>市況<br>睇樓量升逾一成</p><p>世紀21富山地產林偉雄表示，受到賣地及新盤利好消息帶動，新光中心及豪苑睇樓量上升一成多，業主叫價堅定，若干抱觀望態度，索性封盤，令放盤量驟減。新光中心由逾20個，降至15個，呎價3100至3300元；豪苑由30個，降至25個，呎價2300至2500元。<br> 他說，兩屋苑各有優缺點，視乎買家取向，故向來成交量相若。新光中心7月有6宗成交，呎價2700至3200餘元；豪苑7月有7宗，呎價2100至2400餘元。</p><p>配套<br>鳳德公園區內市肺</p><p>新光中心商場有酒樓、銀行，中西醫務所、便利店、涼茶舖及琴行等，豪苑則有投注站、地產、酒樓及桌球會等，走平民化格調，切合地道街坊需要。若要買餸及逛超級市場，須往雙鳳街街市及龍翔中心，行程約5分鐘。<br> 兩屋苑均沒有太多康樂設施，要依賴社區配套補缺，幸好地點不遠，毗鄰有鳳德公園，以西遊記為設計主題，特建假山瀑布水簾、亭台樓閣，兒童遊樂場，成為眾多晨運客及小孩好去處。另經天橋穿過龍翔道對面，即有睦鄰街遊樂場，年輕朋友可在此踢波。</p></body></html>