<html><header><meta charset="utf-8"><title>散戶連線：小漲大回咪撈底</title></header><body><h1>散戶連線：小漲大回咪撈底</h1><p>上個禮拜五，香港掛8號風球，港股下晝開市15分鐘就停市；噚日復市，走勢反覆，全日成交只得630億元，收報21891，升98點。<br> 有危就有機提醒：「大家千祈唔好諗住撈底，𠵱家大回小漲格局，老散入貨隨時做炮灰。」</p><p>大戶派貨格</p><p>Derrickwu就話：「上星期五，大市開始首15分鐘都有154億成交；家吓過咗成30分鐘，升132點，都只係有100億成交，真係少得可憐。」<br> 對於成交驟減，網友有唔同睇法，Kdone諗：「其實個個都喺度隔岸觀戰，成交點會多呢？」<br> its_8認為：「𠵱家散戶同大戶都係等緊歐美嘅局勢發展，大陸阿爺都要做配角。」<br> wing100000wing插口：「啲人有錢唔入，等跌市；無錢嘅，手上啲貨又蟹咗，焗住齋睇。」<br> tim10281028認為：「今日嘅升幅只係假象，大家要小心，嚟緊都只會插、插、插，唔好硬頸同錢鬥氣，走罷啦！」<br> Joechan0315搞笑話：「個市，學家英哥話齋『好難捉摸呀！』」<br>  http://www18.discuss.com.hk/viewthread.php?tid=5000971&amp;highlight=%A6%A8%A5%E6 </p></body></html>