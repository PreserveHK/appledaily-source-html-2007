<html><header><meta charset="utf-8"><title>HyeSung吊鹽水開騷</title></header><body><h1>HyeSung吊鹽水開騷</h1><p>韓國組合神話成員HyeSung，前晚同噚日下午喺首爾奧林匹克公園舉行首次個人演唱會。喺噚日嘅記者會上，HyeSung遲到半個鐘先出現，佢話由於開騷前太緊張，引致睡眠不足，所以喺開記招前去咗吊鹽水。另一方面，HyeSung又感激隊友MinWoo睇完前晚第一場演出後，畀咗唔少寶貴意見，完成韓國演出後，佢月底會飛到日本四個城市開騷。</p></body></html>