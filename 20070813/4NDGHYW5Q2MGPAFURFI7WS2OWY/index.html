<html><header><meta charset="utf-8"><title>網友爆料：食麥記有騎呢要求</title></header><body><h1>網友爆料：食麥記有騎呢要求</h1><p>食麥當勞可以「諸多要求」？朱古力新地走醬走花生？巨無霸走肉？網民「edith」在網上討論區（ http://www.beautyexchange.com.hk）說，弟弟曾在麥記買食物時要求：「魚柳包走醬加兩塊芝士」，而她自己則曾聽過有人要求：「朱古力新地走醬走花生，唔該要一個免費嘅笑容吖！（麥當勞舊Menu有寫笑容免費）。」 </p><p>「燒雞腿包走雞皮」</p><p>網友「春田花花」的朋友曾聽過：「有個女人買魚柳包走魚柳，個staff話：「咁即係齋醬！」佢話：「係呀！我淨係想食醬！」網友「paradise」說真有其人：「個女人仲一次過叫三個畀埋佢啲仔女食！」<br> 最難做的特別要求，應該是網友「lovie」：「薯條走鹽，燒雞腿包走雞皮！」網友「yAncHi」：「我個朋友唔食芝士，次次去麥記食包都走芝士，人哋要另外整畀佢，真係巴閉！」<br> 網友「dknC」夠坦白：「魚柳包走醬！走醬佢要即時整過畀你，新鮮啲，魚柳都脆啲，不過要等最少5分鐘！」</p></body></html>