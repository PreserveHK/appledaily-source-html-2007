<html><header><meta charset="utf-8"><title>窩輪搏擊：6160博升5成 - 俊樺</title></header><body><h1>窩輪搏擊：6160博升5成 - 俊樺</h1><p>花旗股市上個禮拜四借救樓市方案公佈炒高，但係第2日已經冇晒力，幾個主要指數都企喺阻力位之前，再上唔到又肯定要跌。<br> 救樓市嘅招數掂唔掂？睇番花旗嗰邊嘅評論，都係唔睇好嘅多，啲分析員同經濟學家摷咗好多問題出嚟，質疑方案嘅成效同埋所帶來嘅壞影響，花旗股市遲啲好可能用番同一個藉口插番轉頭，最好小心啲。雖然花旗聯儲局今個禮拜多數會減息，但係之前股市炒定先，減息可能就係跌市嘅開始。港股上個禮拜五走勢好肉酸，今日都唔多睇好。</p><p>江銅C輪6160：江銅（358）上周五收20.95元，走勢麻麻，不過睇圖見到大戶喺低位收咗好耐貨再炒上，升勢應該唔會咁短癮，整固完會炒番上24元，可以買啲C輪6160短炒，隻輪現價43仙，槓桿率4.8倍（有效3.1倍），正股升上24元，6160會有5成升幅，正股跌穿19.5元止蝕。</p></body></html>