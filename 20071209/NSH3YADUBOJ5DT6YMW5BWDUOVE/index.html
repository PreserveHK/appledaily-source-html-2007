<html><header><meta charset="utf-8"><title>中環在線：軍曹好友上市 - 李華華</title></header><body><h1>中環在線：軍曹好友上市 - 李華華</h1><p>中鐵打破近幾次新公司上市即潛水嘅「宿命」，唔知會唔會令散戶對新股重拾信心？嚟緊到中國稀土（769）主席蔣泉龍做大股東嘅泛亞環保上市，華華直覺，呢隻股會吸引童心未泯嘅粉絲。點解？<br> 開估，泛亞環保上市編號係556，有睇卡通片《Keroro軍曹》嘅大朋友，應該對呢個冧巴好熟，冇錯，就係宇宙私家偵探嘅冧巴。喺卡通裏面，除咗5隻青蛙仲有其他人，宇宙私家偵探556係Keroro嘅童年玩伴，因為考唔成宇宙刑警，家吓量緊地。<br> 呢個角色突出，係因為556出場時總係會嚟套出場手勢，ending就加個冧女pose，好cool。<br> 宇宙私家偵探性格樂觀，遇到開心唔開心嘅嘢都會笑，唔知抽着泛亞環保，會唔會一樣帶畀股東歡笑呢呵！</p></body></html>