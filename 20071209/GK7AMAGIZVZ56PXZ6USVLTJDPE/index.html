<html><header><meta charset="utf-8"><title>周日睇樓好去處<br>BB大晒　買樓行街睇佢頭</title></header><body><h1>周日睇樓好去處<br>BB大晒　買樓行街睇佢頭</h1><p>今年香港嘅出生數字受豬年效應刺激，頭5個月已經有大約2.6萬個小生命誕生，計落每月平均有5300個BB出世，比過去10年嘅平均數字4400幾個，上升達兩成。</p><p>豬寶寶帶動換樓潮</p><p>原來嘅兩口子家庭增添成員，勢必推動換樓需求，新盤配套完善，往往成為入市嘅對象，趁假日抱埋BB去參觀示範單位，成為呢班準買家每個禮拜嘅指定節目。<br> 今個禮拜日睇完樓，可以帶同BB，去九龍灣MegaBox參觀BB爬行比賽，一班戴上紅鼻子聖誕鹿Rudolph戰衣嘅精靈BB，下晝三點半齊集喺MegaBox5樓中庭，為爬行爭霸戰同Rudolph扮野大賽做好準備，競逐多個大獎，而聖誕老人更會親自選出佢至愛嘅「Rudolph聖誕鹿」。</p><p>　</p></body></html>