<html><header><meta charset="utf-8"><title>X'masBuy：閃爆</title></header><body><h1>X'masBuy：閃爆</h1><p>談Luxury，點少得閃物，在我眼中，但凡一切帶閃爍的物件都總是高貴，就算只為朱義盛，一樣深得歡心，難怪天下女生都愛閃爍火鑽，學Janice話齋：「閃到似登台咁就最型。」事關最近呢股閃爆熱潮甚至已經延伸到身上其他物件之上，閃鞋閃衫閃手袋，Sharp得嚟都幾招搖，着唔着得起，閣下自理。<br><br>記者：胡卓琳<br>攝影：陳陶鈞、周旭文</p><p>水晶=Swarovski
</p><p>如果權威是實力，口碑就真係要多得街坊畀面。Swarovski有口碑又有實力，絕對係水晶的權威。擁有112年歷史，以高質水晶元素的完美品質聞名於世，受到世界各地高級品牌及尊貴客戶的熱烈歡迎。2006年，Swarovski特別為這些水晶元素，創立CRYSTALLIZEDTM施華洛世奇元素，一個全新品牌。去年於香港地區作全面宣傳，並陸續與多個品牌合作，首個作品系列有Venillasuite的水晶鞋，到近期又有與HarveyNichols合作的水晶展覽。</p><p>老老實實，珠片服飾唔係人人Carry到，對腳粗少少都未必逼得入IzzueCollection呢條全金色珠片Legging，但潮媽徐濠瑩得，出嚟效果仲好型㖭！</p><p>Venillasuite是香港首個與CRYSTALLIZEDTMSwarovskiElements合作的品牌，首批作品反應熱烈，決定再下一城，推出限量版水晶鞋賀聖誕，於12月6日起於Venillasuite中環分店作限量訂購。</p><p>連COMMEdesGARCONS都來湊熱鬧，推出了一系列以SparklingParty為題的節日限定品，首推當然係閃爆PlayTee，招牌心心突變BlingBling閃心，Fans必心動。</p><p>由即日起至12月26日期間，凡於Swarovski專門店購物滿$1,000，即可獲得抽獎券，有機會贏取全香港獨有飾以CRYSTALLIZEDTM施華洛世奇元素的名貴獎品。</p><p>珠片登台衫
</p><p>Sequin統稱珠片，一片片閃令令的珠片釘成各時裝Items，最近時裝界尤以珠片連身裙大行其道，夠膽着住去聖誕Party，必成全場焦點。</p><p>閃石要大
</p><p>閃，範圍要越大越好，珠片衫要全件都閃，閃石就要越大越好，啲石大粒啲至少唔睇得都嚇得吓人嘛。</p><p>Shoplist：<br></p><p>（a）Venillasuite（25262672）<br> 中環德輔道中20號德成大廈地下4A號舖<br> <br> （b）Valentino（25238035）<br> 中環置地廣場G3-5號舖<br> <br> （c）MiuMiu（29184617）<br> 金鐘太古廣場2樓250號舖<br> <br> （d）KateSpade（21164998）<br> 金鐘太古廣場211號舖<br> <br> （e）HarveyNichols（36953388）<br> 中環置地廣場1樓專櫃<br> <br> （f）izzue（28903560）<br> 銅鑼灣金百利商場地庫B1&amp;B2舖<br> <br> （g）DKNY（25063838）<br> 銅鑼灣利園二期111號舖<br> <br> （h）UnitedColorsofBenetton（28080582）<br> 銅鑼灣名店廊地下26-27號舖<br> <br> （i）PINKO（21754848）<br> 尖沙嘴海港城2130號舖<br> <br> （j）PedderRed（21183581）<br> 銅鑼灣時代廣場509-510號舖</p></body></html>