<html><header><meta charset="utf-8"><title>Gardener十周年DJTommy變熊貓</title></header><body><h1>Gardener十周年DJTommy變熊貓</h1><p>MichaelLau玩Figure玩到街知巷聞，但唔開Figure展前，他開過畫展。接受訪問時劉生話過開畫展好灰心，因為參觀人數太少，今天以創作Figure衝出香港，出Figure之餘今次更以FreehandStyle風格畫親筆Gardener，全世界獨一無二，亦係米高首次公開發售畫作！<br><br>記者：陳諾堯<br>攝影：周旭文</p><p>親筆畫得3幅</p><p>造Gardener8年，除了Figure，一向喜歡畫畫的Michael卻從未公開發售過繪畫，問他今次為甚麼公開發售珍藏畫，是否與Gardener十周年有關，他笑言：「今次出畫只係咁啱Figure十年，唔係特登搞突破。之前畫咗張畫送畀人，覺得幾好玩，舊時畫嘅畫正經啲，今次呢幾張係畫FreehandStyle。其實想出畫已經想咗好耐，因為一向都有畫開漫畫、Animations等等，今次終於有機會試吓賣畫。我會Keep住畫，出邊個Character就畫邊個，希望將來都可以係咁。」今次所推出的Freehand畫只有3幅，係珍藏中的珍藏！
</p><p>5隻普通版　5隻隱藏版</p><p>新一批Gardener共10個，當中5個為普通版Gardener，加5個隱藏版，都是DJTommy和PRODIG這兩個人物，每個款大概推出二百個。問到Michael咁多年來他最喜歡自己的作品是那個，他想了想便說是「Square」，那個正方形頭的Character；而在這次的公仔當中，他最喜歡「OFFWORLDCREATURES」。Gardener的角色共有106隻，至今推出搪膠的有二十多隻，「我希望每年都出新Character。但近年成日同人合作，忽略咗自己的Gardener，將來我會盡量出Gardener先！」當被問及新一批Gardener有甚麼特別主題時，Michael多次重複地說：「冇咩特別，咪又係Gardener囉！冇特別先至係最特別！」其實Gardener已成為國際名牌，實在毋須多搞噱頭，不過搞隱藏版都足夠令Fans瘋狂，Michael透露大概會有八分之一機會抽中，睇吓大家好唔好運喇！</p><p>Fans：隱藏版炒硬
</p><p>隱藏版一定會炒過千，如果買唔到，一兩日後上網買，最少要加$200！</p><p>期待今次的隱藏版，但我估好多Fans要捱炒價！</p><p>我會買PRODIG！今次嘅公仔Cute咗，尤其是隻牙好突出！</p><p>查詢：MichaelLauGallery（28113111）<br> 鰂魚涌七姊妹道204號駱氏工業大廈11樓</p><p>玩具店：10年Fans無少過</p><p>Henry是米高的Super粉絲加玩具店主，他說：「等咗成年，終於又再出Gardener，真係好期待！我好睇好今次的Gardener，特別是那些隱藏版，必定會炒過千！鍾意Gardener條Line嘅Fans一定想擁有晒整套隱藏版。雖然已經十年，但鍾意MichaelLau嘅Fans基本上冇斷過，新客又有，放晒啲貨之後再玩番嘅又有。我自己由99年開始支持Michael，但至今最受歡迎的Figure我都好想擁有，就係Gardener的12吋Figure。」
</p><p>店內最好賣的CrazyChildren系列是CC10，事關CC10是要用C1-99隻砌出來的，很多客人會成套買，費事砌。$1,500</p><p>查詢：BicoToys（28113111）<br> 旺角亞皆老街83號先達廣場2樓S31號舖</p><p>為Diesel同TerryRichardson搞不文展覽</p><p>小記採訪時，劉米高正在忙着為一個6呎高的Figure填上紋身，而這Figure竟露出1呎長下體！（由於太不文，圖片未能顯示）原來Diesel今次幫美國攝影大師TerryRichardson舉辦展覽會「TerryRichardson:fromRiotoHongKong」，仲請來MichaelLau一起參與作藝術交流。這個Figure是其中一件展品。展覽會會由即日至12月23日喺中環DieselBRAVEGallery舉行，由早上11時至晚上八時，每周開放6日，逢星期一休息，Michael粉絲唔好錯過喇！
</p><p>查詢：DieselBRAVEGallery<br> 中環皇后大道中20號PacificHouse地下</p></body></html>