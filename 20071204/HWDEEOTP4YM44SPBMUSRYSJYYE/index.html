<html><header><meta charset="utf-8"><title>羅寶文探訪貧民懂惜福</title></header><body><h1>羅寶文探訪貧民懂惜福</h1><p>富豪酒店太子女羅寶文昨日在北角為樂施會宣傳，分享她10月時到甘肅山區探訪當地的生活，她在當地與山區農民一同食飯，看他們用太陽能煲水等，全都令她體驗極深，她說：「去咗三日，去完真心體驗到自己有幾幸運，真係知足常樂。」問有否難忘事？她說：「我第一次抱羊、餵羊，同埋第一次鏟羊糞，原來羊糞係可以用嚟生火取暖，同埋廁所原來係一個小洞，去完自己用泥埋番。」</p><p>感受廁所文化</p><p>到場支持的郭秀雲也曾到西藏、尼泊爾感受高地生活，她謂經常感受到不同的廁所文化，她說：「試過去泰國拍戲，去完個patpat變咗個碌柚咁，因為俾蚊狂針，又試過去內陸山區，個廁所望落去係有霧同山崖，好難忘！」<br> 採訪：LawWaiMan</p></body></html>