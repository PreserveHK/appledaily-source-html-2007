<html><header><meta charset="utf-8"><title>花旗盧韋柏要賺富翁錢 - 李華華</title></header><body><h1>花旗盧韋柏要賺富翁錢 - 李華華</h1><p>花旗銀行再度擴充網絡，噚日一口氣喺太古城同馬鞍山開咗兩間新店，令香港分行數目增至28間。呢間美資銀行亦入鄉隨俗，搵隊醒獅打鑼打鼓。負責點睛嘅花旗香港首席營運總監盧韋柏（圖）話，05年底有個統計，香港嘅百萬富翁有四分一住喺東區同沙田區，分別佔4.6萬人同2.4萬人，所以呢兩區好多私人理財嘅商機。佢又漏口風話，下間分行或者喺將軍澳，事關嗰度有錢人都唔少。<br> 盧生又話，舊年花旗生意好，淨係證券收入都升4成，估計今年亦有雙位數增長，當然要獎勵吓勤力嘅員工，今年平均加薪應該高過舊年，仲會高過市場一般嘅3至4%，認真可喜可賀！<br> 梁鑑章攝<br> LiWaWa@AppleDaily.com</p></body></html>