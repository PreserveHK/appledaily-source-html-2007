<html><header><meta charset="utf-8"><title>數碼達人：減肥手機Shake住嚟聽歌</title></header><body><h1>數碼達人：減肥手機Shake住嚟聽歌</h1><p>放暑假心情開朗，自然開懷大擦。眨眼發現肥咗一圈，都要做吓運動喇！SonyEricsson推出的新手機W580i，可以幫你計算跑步速度和消耗卡路里，最重要是邊跑步邊聽歌，Shake兩Shake仲可以轉埋歌，唔怕齋跑咁悶。<br>記者：馬靜兒<br>攝影：周旭文<br>Model：CC</p><p>日日Check住卡路里</p><p>廿多歲的女仔每日需要約1,800卡路里，但平日食零食、食Tea、食消夜，好易過磅。有時食多咗個魚柳包，即時攝取多440卡路里，不如跑步消耗番啦！但究竟要跑幾耐呢？跑步時只要將W580i放在腰間，步行計算器即可記錄日常跑步的時間、距離和時速，無論跑步、身處健身室或散步都得。你可以即時計算消耗了多少卡路里，手機更在每日午夜自動重設並記錄該天各項目之表現，畀你隨時翻查每天的運動量及所消耗之卡路里，避免身上贅肉頻生。</p><p>ShakeShake轉音樂</p><p>但有時跑步都會悶，W580i身為一部音樂手機，自然少不了音樂播放的功能。邊跑邊聽歌之餘，更可以按住「W」掣，用手Shake兩Shake，就可以自動轉歌，不必睇住手機慢慢按掣。W580i更提供TrackID音樂識別功能，只需節錄一段樂章，上傳至網上資料庫，歌曲的資料如主唱者、大碟及歌曲名稱便會傳送至手機作顯示。手機支援1GBM2記憶卡，可連續播放音樂長達20小時。</p><p>內外撞得出色</p><p>雖然SonyEricsson不是第一次推出運動型手機，但配備運動應用程式，兼備ShakeControl搖動換曲功能，W580i就是第一部。機身輕巧，加上大玩撞色的機身，外形已經好吸引女仔。內置螢幕主題好Cutie，大玩Graphic，唔同顏色好似倒瀉水彩咁；而在更換主題時，機身更會震埋一份。</p><p>玩相框多多趣</p><p>有時無聊，女仔一定會揸手機玩Snapshot。200萬像素的影相功能唔算特別強，但W580i就內置好多不同的相框，最啱影完MMS給朋友；兼有最流行的網上相片日記功能，即時可上傳至私人Blog。W580i內置多個Java遊戲，個人最喜歡玩《TheSim2》，搭車時用來KillTime最好。</p><p>SonyEricssonW580i</p><p>制式：GSM四頻、GPRS、EDGE<br> 主要功能：ShakeControl搖動換曲功能、200萬像素相機、2.5倍數碼變焦、Fitness運動應用程式<br> 記憶體：內置記憶9MB，支援1GBM2記憶卡<br> 售價：$2,780<br> 查詢：SonyEricsson（82038863）</p></body></html>