<html><header><meta charset="utf-8"><title>劉心悠自嘲演大陸妹叻過GiGi</title></header><body><h1>劉心悠自嘲演大陸妹叻過GiGi</h1><p>劉心悠和AmandaS.等前晚在灣仔藝術中心，出席ClubMonaco派對。問劉心悠關於梁詠琪（GiGi）將加盟星皓做一姐之事，劉心悠指希望公司能安排她與GiGi合作跟對方學習，更自嘲僅存優勢是廣東話不正，可演活大陸妹角色。</p><p>劉心悠、貝安琪及AmandaS.等前晚在灣仔，出席時裝品牌ClubMonaco的派對，現場名模如雲，穿上黑色茄士咩入膊上衣的劉心悠，露出貼上水晶的雙臂，突圍而出，她說：「淨係黐水晶已經用咗一個鐘。」</p><p>「淨係知佢好高」</p><p>梁詠琪將加入星皓做一姐，對同公司的劉心悠與林嘉欣不無威脅，劉心悠指自己不認識、也從未在公眾場合見過GiGi，她說：「淨係知佢好高囉，佢加入係好事，我當自己係一個學生，如果公司安排我同佢合作，咁我可以乘機向佢請教點樣運氣，因為我講嘢成日都唔夠氣。」記者指她大可以青春取勝，她笑說：「我都話當自己係學生囉，唯一優勢可能係我啲廣東話唔正，做大陸妹最似啦。」
</p><p>自問數口最精</p><p>AmandaS.則穿上一條火紅色tubedress，並自行配搭大量飾物，她如數家珍說：「條刻有Amanda字樣頸鏈係喺e-bay投嘅，隻戒指係喺法國買，我好鍾意呢個款，到𠵱家已經儲咗四隻。」提到日前中學會考放榜，她指自己讀書時成績最好是理科，所以現在數口很精。<br> 採訪：JessicaNgan<br> 攝影：MatthewLam</p></body></html>