<html><header><meta charset="utf-8"><title>MiuMiu進駐時尚北京道<br>初秋愛百褶&#13;</title></header><body><h1>MiuMiu進駐時尚北京道<br>初秋愛百褶&#13;</h1><p>成為國際級品牌旗艦店進駐的新寵尖沙嘴，又再添一員──MiuMiu北京道1號旗艦店。<br>新店設計由外Luxury到內，其金色織錦圖案撞透明外牆，置身在這個名店林立的地段，依然矚目。當然當然，最重要是新店內的新貨，Sorry，名模Galie和Lynn出席新店開幕時率先着上身的主線SignatureItems仍未返貨，睇住Pre-Fall系列先啦。<br><br>記者：曾玉瑩　攝影：譚盈傑<br>Makeup&amp;Hair：PhyllisKwok<br>Model：Alexandra.M@StarzPeople</p><p>金色織錦Luxury</p><p>MiuMiu新舖設計同樣出自意大利建築師RobertoBaciochi的手筆，門面及室內都以金色為主調，店舖分兩層，下層售賣鞋履及手袋，服裝部及FittingRoom則在上層。</p><p>今季主線用上由MiucciaPrada親自挑選的Vintage布料，新店Opening時不少嘉賓率先穿上，實在令人期待。
</p><p>簡簡單單的鮮黃色絲絨圖案One-piece，加上一條白色漆皮多扣幼身皮帶，同樣出自Miu姐手筆的裙褶，簡單高貴。<br> 黃色絲絨連身背心短裙$1,3550<br> 白色幼腰Belt$1,550<br> 粉×白宮廷式高踭鞋$4,100&#13;</p><p>LittleBlackDress幾時都要有，目的為要配合不同場合的需要，高腰的百褶短裙款式讓黑色的Cool變得活潑，襯埋對黑色漆皮AnkleBoot，高貴又唔會老氣。<br> 黑色高腰短裙$1,1300<br> 黑色漆皮AnkleBoot$3,950<br> 紅色漆皮手袋$6,400&#13;</p><p>Pre-Fall系列主打裙款</p><p>設計師MiucciaPrada一向最能捉緊女兒家心態，今季同樣以女仔最愛的One-piece及膝裙及半截裙做主打，加上Miu姐幾筆特別設計，蝴蝶式的肩膊設計以及百褶裙款式，不論是柔和色系或深灰色，都高貴大方又跳脫。至於，同樣出自Miuccia手筆的MiuMiu手袋，物料以漆皮及真皮為主，今季以柔和色系襯強烈線條打出型格，繼續以MiuMiuLogo牌作裝飾，唔高調張揚又Show得到畀人睇個名。</p><p>MiuMiu最新設計的PLISS皺紋手袋，袋上的每條褶痕也是獨立製造，襯上淺藍配灰銀的百褶裙，斯文優雅。<br> 淺藍色針織上衣$4,000<br> 灰銀色百褶裙$5,000<br> 灰色皺紋PLISSE手袋$9,100<br> 綠x灰圓頭高踭鞋$3,750</p><p>特別設計的U外套，把一般FormalDressing改寫，少女味中加添一份成熟美。<br> 米色恤衫$4,100<br> 灰色外套$5,600<br> 黃色絲絨半截裙$4,450</p><p>今季新款桃紅色Vitello手袋，收身Cardigan配及膝裙，MiuMiuGirl最啱。<br> 灰色Cardigan$4,000<br> 紅色及膝A字裙$3,650<br> 深紅色腰Belt$1,850<br> 紅×粉圓頭高踭鞋$3,750<br> 桃紅色Vitello手袋$1,1400&#13;</p><p>誰是最佳MiuMiuModel?</p><p>平時黑色的阿徐，大玩甜到漏的粉紅，全新形象又得喎！(P.S阿徐手持粉色Vitello，專門店未返㗎！)
</p><p>Galie手持LargeSize的VitelloLux，灰撞黃，夠晒型！
</p><p>Ana.R手持的同樣是Vitello，外形猶如Dr.Bag一樣較大較方。Nude色的手袋配合其一身粉撞淺紅的打扮，好似佢一樣，好Sweet！</p><p>名模所見略同，Amanda.S同Ana.R一樣高踭鞋襯襪再襯百褶裙，是MiuMiu秋冬季的指定造型。
</p><p>阿Lynn全套指定造型，冇乜自己襯過，眾名模中最搶，因為有See-through睇。
</p><p>孫燕姿穿上今季新裝的鮮黃色One-piece，只襯上一隻銀色手鈪，有點悶。
</p><p>MiuMiu（34173111）<br> 尖沙嘴北京道1號</p></body></html>