<html><header><meta charset="utf-8"><title>求驗客手記：半隊主力傷晒皇馬難撼西維爾 - 求驗客</title></header><body><h1>求驗客手記：半隊主力傷晒皇馬難撼西維爾 - 求驗客</h1><p>車路士傷兵名單水蛇春咁長，西甲皇馬嗰邊一啲都唔輸蝕，雲尼斯達萊、魯爾、艾馬遜、梅斯達幾件主力全部暫時唔踢得住，最慘嘅係前鋒希古恩最近傷埋，要唞成個月咁耐。計吓計吓，皇馬𠵱家陣中冇乜前鋒可用，得番沙維奧拿同巴廸斯達；咁嘅陣容，周六佢哋喺西班牙超級盃首回合作客西維爾，球迷識買喇啩？</p></body></html>