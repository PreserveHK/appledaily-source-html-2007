<html><header><meta charset="utf-8"><title>私家飯堂：吳家樂整點心<br>皮滑唔爛　滾水混麵糰</title></header><body><h1>私家飯堂：吳家樂整點心<br>皮滑唔爛　滾水混麵糰</h1><p>小時候，最鍾意去酒樓食蝦餃燒賣，但點心來來去去得幾款。現時點心變化甚多，造型又別致，就連小朋友都可以一齊整。今日吳家樂就同班小朋友齊齊整公仔點心。<br><br>記者：林佩婷<br>攝影：陳陶鈞<br>烹飪指導：尖沙嘴鴻星海鮮酒家點心部主管曾繁耀師傅（23660878）</p><p>煮即食麵最考究</p><p>原來家樂細細個已有做點心的經驗：「每到過年，就幫媽咪包角仔，為咗顯示自己整嘅特別啲，我做嘅點心要唔同樣。𠵱家冇時間，只會食叮叮點心。」藝人工作真係好忙，家樂一得閒只會煮即食麵充飢，但他不是就咁掉包麵煲熟就算數：「唔同牌子嘅麵有唔同煮法。好似日本嘅會較快腍，叮叮麵或公仔麵就要煮耐少少，差唔多煮好嗰陣我一定會先試食吓夠唔夠彈牙。最重要係啲味粉唔可以放入煲內，應該放落碗再淋湯同麵先好食。」
</p><p>姓名：曾繁耀<br> 入廚經驗：28年<br> 最拿手菜式：蝦餃、流沙奶黃包</p><p>姓名：吳家樂<br> 入廚經驗：2年<br> 最拿手菜式：即食麵</p><p>讀者團</p><p>姓名：Clara<br> 入廚經驗：25年<br> 趣事：跟食譜整叉燒包，但個皮包唔到。<br> 女兒：Faith<br> 最愛點心：糯米雞</p><p>姓名：Carol<br> 入廚經驗：10年<br> 最拿手菜式：蜆肉意粉<br> 趣事：蒸水蛋變咗水<br> 女兒：Michelle<br> 最愛點心：蛋撻仔</p><p>姓名：Maggie<br> 入廚經驗：10年<br> 最拿手菜式：番茄炒蛋、煲湯<br> 趣事：煎豬扒韌到咬唔到<br> 兒子：Marco<br> 最愛點心：叉燒包</p><p>娃娃魚餃</p><p>１hr00min<br> 份量：30隻</p><p>材料</p><p>蝦肉粒1/2斤、鮑魚菇粒1/2斤、鳳尾蝦30隻。餃皮：澄麵21/2両、生粉1両、滾水11/2碗、紅蘿蔔汁少許<br> <br> 眼睛：紅蘿蔔汁/麵粉各少許&#13;</p><p>做法</p><p>1.將餃皮材料混成粉糰，分成約3錢重一粒，壓成餃皮。<br> <br> 2.皮面用刀輕𠝹十字紋，釀入已混合的蝦肉粒/鮑魚菇粒，再放上1隻鳳尾蝦，然後輕輕壓實皮邊。<br> <br> 3.用花箝於餃四角箝出魚鰭，點上眼睛後隔水以大火蒸5分鐘便成。</p><p>貼士</p><p>餡料記得不能太濕，否則很難包實。</p><p>蟹將軍</p><p>1hr00min<br> 份量：20隻</p><p>材料</p><p>蝦肉粒5両、西芹粒2両、蟹肉2両、鹽1/2茶匙、糖11/2茶匙、果醬/油各適量<br> <br> 粉果皮：澄麵7両、生粉1両、滾水2碗、鹹蛋黃/豬油/食粉各少許</p><p>做法</p><p>1.粉果皮材料混和後壓成餃皮，包好蝦肉粒/西芹粒/蟹肉/鹽/糖成半圓狀，用剪刀剪出蟹腳。<br> <br> 2.燒熱油至有少許泡後，落餃子炸3分鐘，最後用果醬做眼睛。&#13;</p><p>貼士</p><p>若油太猛，蟹外表易焦。</p><p>企鵝餃</p><p>1hr00min<br> 份量：30隻</p><p>材料</p><p>蝦肉粒6両、雪耳1両（浸軟切粒）、木耳3両（浸軟切粒）、鮑魚粒3両、鹽1茶匙、糖2茶匙。<br> <br> 白餃皮：澄麵5両、生粉2両、滾水31/3碗。<br> <br> 黑餃皮：澄麵5両、生粉2両、滾水31/3碗、濃縮墨魚汁3滴。眼睛：紅蘿蔔汁/麵粉各少許&#13;</p><p>做法</p><p>1.將黑/白餃皮材料分別混成粉糰，分成約3錢重一粒，壓成餃皮。<br> 2.用白餃皮將混合的蝦肉粒/雪耳粒/木耳粒/鮑魚粒/鹽/糖包成水餃狀，剪走邊位多餘的餃皮。<br> 3.將黑餃皮貼在白餃皮的縫合口上，並掐出口及背形狀，塗上眼睛後隔水以大火蒸5分鐘。</p><p>貼士</p><p>餡料不能放太多，否則蒸時易爆開。</p><p>章魚大師</p><p>1hr00min<br> 份量：24隻</p><p>材料</p><p>四方公仔皮24塊、墨魚膠6両、土魷粒2両、鹽1/2茶匙、糖11/2茶匙、雞粉/胡椒粉/麵粉/水各少許、油適量</p><p>做法</p><p>1.公仔皮剪去右下角正方形備用。
</p><p>2.於左下角剪約10條足鬚。將墨魚膠/土魷粒/鹽/糖/雞粉/胡椒粉拌勻成囗料後，放於公仔皮上方中央。</p><p>3.將右上角及左上角公仔皮摺向餡料，然後捲向足鬚方向，用麵粉加水成醬，黏實接口位。</p><p>4.將備用的正方形公仔皮摺成章魚頭，用麵粉醬將身及頭連接。<br> 5.燒熱油至有蝦米泡，炸4分鐘便成。</p><p>貼士</p><p>小心注意油溫，見到有蝦米泡先落料炸。</p><p>皮點整唔會爛？</p><p>對於整點心，大家都有同一個問題：「點心皮點整先唔易爛？」曾繁耀師傅話：「整麵糰必要用滾水混和澄麵，待攤凍後再混和生粉，這樣麵糰不會變得太黏，用來包餃也不易爛。」</p><p>買定料：陳柏宇明日同你煮餸<br>黃金絲拌鱈魚扒</p><p>鱈魚扒2件、京葱1棵（切絲）、雞髀菇1隻、沙律菜適量、紅黃青椒各1個（切片）</p><p>鳳凰卷</p><p>雞扒1塊、蒜芯4條、明太子茸1茶匙、咖喱磚2塊、洋葱/薯仔各1/2個</p><p>黃金條</p><p>春卷皮12塊、洋葱1/2個、紅蘿蔔2條、豬肉碎600克、冬菇3隻、蛋白1隻</p><p>鵝肝帶子卷</p><p>鵝肝2片、帶子1/2隻、蘆笋1條、壽司飯80克、紫菜1片、芝麻/鹽/生粉各少許<br> <br> 將飯握成壽司狀時避免手黏住飯，可於事前用少許醋加水沾手。</p></body></html>