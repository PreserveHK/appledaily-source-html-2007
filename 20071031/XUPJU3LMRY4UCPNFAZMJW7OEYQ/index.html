<html><header><meta charset="utf-8"><title>華仔、金城武惺惺相惜</title></header><body><h1>華仔、金城武惺惺相惜</h1><p>劉德華和金城武日前接受《君子雜誌》訪問，兩人因合作電影《投名狀》而加深了解。華仔在圈中多年，雖然也有為現實而妥協的時候，但他說自己還是當初的華仔，他說：「為咗上進，有人不擇手段、有人寸土不讓，我行嘅路唔算最平坦，但我都唔會試圖改變自己去迎合世界，男人應該依循自己嘅生活方式同呢個世界周旋，由第一日開始就係咁。」</p><p>「工作積極咗」</p><p>金城武一直給人神秘、低調的感覺，他表示其實近年自己已有改變，他說：「可能𠵱家真係長大咗，比以前對工作積極咗，我知道自己嘅生活觀有咗啲變化，但我唔識具體咁講出嚟。不過我嘅本性就係，工作以外，好重視自己嘅私人時間。」<br> 撰文：李全</p></body></html>