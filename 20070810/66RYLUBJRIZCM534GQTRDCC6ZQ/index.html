<html><header><meta charset="utf-8"><title>布殊出疹兼減4磅</title></header><body><h1>布殊出疹兼減4磅</h1><p>美國總統喬治布殊任內最後一份驗身報告公開，佢繼續「非常健康」，仲比舊年檢查時減咗4磅，唯一問題係舊年8月曾經出紅疹，懷疑係萊姆關節炎初期病徵，醫生拿拿臨施藥，經過治療後，據報已經好番晒，冇再復發。喬治布殊一向都幾勤力運動，每個星期踩幾次爬山單車，亦keep住做gym，以佢61歲嘅年紀嚟講，都算弗嘞。<br> 路透社</p></body></html>