<html><header><meta charset="utf-8"><title>數碼達人：全港獨家率先試鋁之iMac</title></header><body><h1>數碼達人：全港獨家率先試鋁之iMac</h1><p>雖然近日iPhone成為全球焦點，不過各位亦都唔好忘記蘋果嘅老本行──MAC。呢個星期蘋果又推出全新iMac，而且火速抵港舉行產品發佈會。新iMac仍然採用一體化設計，機身與屏幕結合，將會推出20同24吋型號，厚度更分別只有18.9cm及20.7cm，用起來更貼身！<br><br>記者：許福合<br>攝影：楊錦文<br>ImageGirl：Carl</p><p>鋁機身玻璃面</p><p>每次蘋果推出新Product，外觀一向都最能吸引一班Mac友注意。今次呢部新iMac亦不例外，雖然機身Design唔算全新設計，不過物料就來個大翻新：機身主要使用鋁質物料，配合玻璃面屏幕，大小有20同24吋闊屏幕，顏色相當豐富。新iMac處理相片同影片效果唔錯，不過用上玻璃面，屏幕有輕微反光情況，擺位放置時就要花啲心機。<br> 新iMac同以往一樣，仍然係採用同機身一體化嘅設計，20同24吋厚度分別只有18.9cm及20.7cm，體積就同一般LCDTV無分別，但已具備強勁電腦功能。配搭的鍵盤亦係薄身纖巧版，與機身相當合襯，而上面的F7-F12鍵則新增有媒體播放功能，聽歌睇碟都會更方便。&#13;</p><p>最高1TB硬碟</p><p>新機當然唔少得用上更勁嘅硬件規格，首先處理器就會用上最新IntelCore2Duo2.0GHz及2.4GHz，配搭1GBDDR2記憶體，操作反應已經相當唔錯，對愛用iMac來執相剪片的Mac友就啱晒。再加上硬碟容量有250同320GB，若果有需要，可以換成1TB硬碟，可以儲存大量影片同資料。另外，顯示卡採用RadeonHD2400XT及RadeonHD2600PRO，對於影像處理及打機，質素都有相當保證。現時無線網絡咁普及，新iMac本身已內置有AirPort，支援802.11n網絡，可將網絡分享到其他無線裝置如筆記簿電腦等，而藍芽2.0就方便接駁手機上載相片。</p><p>20"<br> 2.0GHz	$9,500<br> 2.4Ghz	$11,900<br> <br> 24"<br> 2.4GHz	$14,500<br> 2.8Ghz	$18,500</p><p>Mac友意見<br>《電腦廣場》陳啓忠</p><p>Keyboard好靚，可惜整個外形方面無驚喜。《iLife》功能強大咗，《iMovie》係民用級軟件首次支援全高清，同埋《iWork》終於有試算表替代《Excel》。</p><p>《蘋果日報》死忠派Chris</p><p>新iMac行到2.8GHz、4GB記憶體、1TB硬碟，都係蘋果最高極限。最鍾意係首次用ATIHD顯示卡，部腦真正實現高清。
</p><p>網上Mac友意見<br>baba7333（香港討論區）</p><p>iMac真是太久沒更新了，今次見到新機，有啲失望，外觀無大變化，又無加入特別設計或功能。</p><p>rx78nt1（香港討論區）</p><p>嘩！Word、Excel和Powerpoint終遇對手啦！WordvsPages、ExcelvsNumbers、PowerpointvsKeynote。</p><p>大Mac王（香港討論區）</p><p>睇嚟唔錯，不過Memory好似唔係好夠……我打算買完再加Ram！</p><p>Profile</p><p>處理器：IntelCore2Duo2GHz/2.4GHz<br> 記憶體：1GBDDR2<br> 硬碟：250GB/320GB<br> 光碟機：Slot-In8XSuperDrive<br> 屏幕：20吋/24吋<br> 顯示卡：ATIRadeonHD2400XT/ATIRadeonHD2600PRO<br> 無線網絡：802.11n/藍芽2.0<br> 操作系統：MacOSXv10.4.10Tiger<br> 查詢：Apple（800908988）</p><p>《iLife'08》大升級</p><p>新iMac其中一個焦點係內置軟件：OS採用《MacOSX》v10.4.10Tiger，穩定性絕對唔使擔心，不過更令人驚喜係《iLife'08》，更易用更人性化！</p><p>《iMovie》全新設計</p><p>《iMovie》將舊版來個全革新，操作方面更為易用，剪輯相片有如Copy&amp;Paste咁方便，另外可插入文字及過場效果。</p><p>《iPhoto》相片分類</p><p>《iPhoto》加入Events整理相片觀念，會依據拍攝日期分類相片。過癮處係滑鼠移到Events圖示，就會播放出Events內相片。另外亦包括有相片編輯功能，可一次過處理多張相片。
</p><p>《iWeb》加插GoogleMap
</p><p>《iWeb》方便Mac友自行設計網頁，新版最好玩係加插GoogleMap功能。只要輸入網址，就會自行從GoogleMap取得地圖甚至衞星圖片。</p><p>《GarageBand》Jam歌</p><p>《GarageBand》內置MagicGarageBand功能，讓用家自行配搭樂器，將歌曲重新演繹，大玩Jam歌派對。</p><p>《iWork'08》文書處理</p><p>喺iMac上要處理文件，亦可選擇《iWork'08》，有齊晒文字、SpreadSheets及Keynotes等等，不過就要用家另行購買，售價$590。</p></body></html>