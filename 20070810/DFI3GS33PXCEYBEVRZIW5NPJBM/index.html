<html><header><meta charset="utf-8"><title>戇豆似女妖　哈仔變哈妹<br>爆賬娛搞：荷李活顛鸞倒鳳</title></header><body><h1>戇豆似女妖　哈仔變哈妹<br>爆賬娛搞：荷李活顛鸞倒鳳</h1><p>好多網民都鍾意惡搞，最近阿Net喺英國網站就發現有網友將荷李活知名男星變成女人！呢批男星平時喺鏡頭前有型有款，迷倒萬千女fans，但變成女人就認真爆笑兼得人驚，個個似足人妖！<br> 電影《哈利波特》（HarryPotter）系列男主角丹尼爾拉德克里夫（DanielRadcliffe），憑哈仔一角深入民心，如果佢變咗妙麗會點樣？真係有相你睇，感覺都係一個驚字！另一位萬人迷里安納度狄卡比奧（LeonardoDiCaprio），就被人惡搞成一個好有懷舊feel嘅女人，燦爛笑容配上一頭短曲秀髮，胸前仲有朵大玫瑰㖭，你話娘唔娘爆？</p><p>奧蘭多似人妖</p><p>唔一定靚仔變女就好睇，唔信再睇埋英國型男奧蘭多布魯（OrlandoBloom），佢變成吊帶裙女人嗰陣，雖然對眼好似好迷人，識得放電咁，但都充滿人妖味道。不過最驚嚇都係戇豆先生路雲艾堅遜（RowanAtkinson）同成龍變成女人個樣，真係嚇呆阿Net！<br> 版主：阿Net<br> 本欄逢周一至五刊出<br> <br> 型男變性網址： http://www.thesun.co.uk/printFriendly/0 ,,4-2007360648,00.html</p></body></html>