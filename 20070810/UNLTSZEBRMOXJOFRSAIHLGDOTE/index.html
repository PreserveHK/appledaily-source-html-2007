<html><header><meta charset="utf-8"><title>球彩俱樂部：利華開「咧」例贏要撐 - 阿鵬</title></header><body><h1>球彩俱樂部：利華開「咧」例贏要撐 - 阿鵬</h1><p>新球季開鑼喇！我祝各位讀者心想事成、球運亨通。上季德甲踢咗306場，入咗837球，平均每場2.74球，開入球「大」嘅比率有近53%；比西甲、意甲同英超開「大」嘅機會率仲高。呢個數據今季應該仲行得通，鍾意玩入球「大」嘅朋友，相信要好好把握喇！<br> 今季德甲除咗傳統「四大家族」，拜仁、史特加、史浩克04同不來梅外，利華古遜亦不容忽視。佢哋放走禾路連，買番上季德甲神射手基卡斯，整體實力有增無減；相反科特布斯今季放走「羅馬尼亞孖寶」拉度同維特蒙廸安奴，兩個是球隊首、次席射手，呢兩位仁兄上季合共入咗25球，佔球隊總入球近70%，一時之間無咗兩個入球主力，新球員可唔可以迅速融入？呢點的確令人質疑。<br> 再講，近4季利華開「咧」戰全部贏晒，加上主場有保證，睇怕今場都唔例外。</p><p>貼士</p><p>混合2x1：星期六10拜仁慕尼黑勝[-2]（2.25）x星期六14利華古遜勝（1.55）<br> <br> 入球大細2x1：星期六10拜仁慕尼黑大（2.15）x星期六14利華古遜大（1.68）<br> <br> 阿鵬<br> 有線球彩台主持<br> 電郵：soccer64@cabletv.com.hk<br> Phone波熱線：1831678<br> 開放時間：8:45pm-0:00am</p></body></html>