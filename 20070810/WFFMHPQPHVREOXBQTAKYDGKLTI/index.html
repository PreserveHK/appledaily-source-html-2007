<html><header><meta charset="utf-8"><title>清泉電腦故障送水失約</title></header><body><h1>清泉電腦故障送水失約</h1><p>多位讀者分別向本報反映，近月清泉純蒸餾水經常失約送水，致電客戶服務部留言要求跟進，一直無人回覆，曾試過一度連續數星期「冇水飲」，手上的換領蒸餾水券如同作廢，既無奈又氣結。</p><p>無通知又無解釋</p><p>曾小姐所屬公司是清泉的長期客戶，自99年開始向該公司訂水，每次最少購買100張每張售價45元的水券，平均每個月用6張券換領6樽水飲用。曾小姐說，清泉多年來準時送水，近月服務質素卻大打折扣，「以往我今日訂貨，佢哋後日就可以送水嚟，但近排經常失約，唔送嚟又完全冇通知同解釋。我公司手上仲有13張水券，都唔知有冇得用埋去！」<br> 劉小姐的公司今年4月向清泉購入水機連40張水券，要求該公司逢星期一及四送水。惟近月清泉連續兩星期沒送水，她致電清泉又無人接聽，傳真投訴後獲職員回覆及承諾盡快「補水」，結果又一次令她失望。<br> 另一位訂戶江先生指出，清泉已經三星期「斷水」供應，他致電客戶服務部反映，無法聯絡職員，反而打電話到訂購水券的部門就有人接聽落單，擺明生意照做、失約照舊。</p><p>靠客戶聯絡補送</p><p>清泉純蒸餾水有限公司客戶服務部張小姐回覆，因電腦系統故障，部份客戶資料盡失，出現漏單失約送水，「我哋靠受影響嘅客戶主動聯絡我哋，𠵱家已經安排『補水』同埋登記番啲客戶資料。另外，我哋會聽番所有電話留言，逐一回覆同向客戶解釋，解決問題。」<br> 檔案編號：0706051</p></body></html>