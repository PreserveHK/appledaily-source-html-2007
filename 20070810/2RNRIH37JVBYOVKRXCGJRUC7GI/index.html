<html><header><meta charset="utf-8"><title>今晚電視肉搏<br>港男雄風掃亞姐暴乳</title></header><body><h1>今晚電視肉搏<br>港男雄風掃亞姐暴乳</h1><p>昔日亞視每有大騷舉行，無綫例必以靚女水着騷搶收視，正所謂風水輪流轉，今晚無綫舉行《香港先生選舉》，亞視實行以牙還牙以《陽光熱浪嘉年華》對撼，安排一眾亞姐名模穿上性感泳衣跟12位香港先生埋身肉搏，一於女色對男色，各適其適。<br>為替節目造勢，無綫和亞視昨日分別舉行宣傳活動，一班候選港男首次穿上緊身泳褲示人，11號胡志偉更在眾港姐面前使出一招金雞獨立，極盡騎呢爆笑之能事。至於亞視則派出擁35D豐滿上圍的亞姐韓燕硬撼，在昨日颱風襲港下，穿上bratop的韓燕豪乳暴現，噴血惹火，兩台大戰首個回合鬥得不分高下。</p><p>無綫昨日安排12位「少年組」及「盛年組」候選香港先生首次以泳褲亮相，為今晚舉行的《香港先生競選》宣傳造勢，各人分別在台上擺出自信甫士，並由港姐張嘉兒、王君馨、周美欣、何傲兒、陳茵媺、周家蔚和呂慧儀，即場選出港姐眼中的香港先生，結果由盛年組的「翻版馬國明」10號單俊偉以7比2大熱勝出。<br> 12位候選港男昨日先以短褲赤膊上陣，其後再換上三角泳褲，場面激凸，可惜身形健碩的男士寥寥可數，只有「維他奶仔」7號袁偉豪、「翻版馬國明」10號單俊偉及9號林卓峰較為平均，其餘一眾冇樣冇身材者，惟有靠騎呢甫士取勝，如貌似王祖藍加鄭伊健的11號胡志偉，表現最為騎呢搞笑，他先脫去身上白恤衫拋到「謎女郎」呂慧儀面前，繼而在第二輪拉票時，突然使出一招金雞獨立，「中門大開」地對着一班靚女凌空擘髀，令一班港姐極度尷尬之餘，呂慧儀和周家蔚等更忍不住掩嘴大笑。</p><p>自信大增<br>翻版馬國明拔頭籌</p><p>4號鄭家俊則單眼放電，又將V字手勢放在下顎，甫士學足台灣可愛教主楊丞琳，令人有點吃不消；6號李豪也不甘示弱，他如開機關槍般以電眼橫掃在場港姐；9號林卓峰甫出場即走到一眾港姐面前用力谷胸，狂騷肌肉。<br> 獲選為香港小姐眼中香港先生的「翻版馬國明」10號單俊偉，事後表示獲此殊榮令他自信大增，有傳他曾與呂慧儀撻着，而呂慧儀昨日也不避嫌投他一票，單俊偉說：「證明大家冇嘢囉，我哋唔係好熟，只係朋友，但佢都係一位靚女。」<br> 此外，7號袁偉豪被揭是前落選港姐邱詠恩男友，昨日邱詠恩鬼祟到場捧男友，一看完泳褲環節便急急走人，對於二人日前被傳媒拍下親密照，袁偉豪依然堅持否認拍拖，他說：「我哋係好朋友，其實我漏咗啲才藝表演道具，叫佢幫我買嚟啫。」<br> 採訪：卓寶花　攝影：林德雄</p><p>亞視昨日在西貢西沙水上活動中心，為今晚9時播映的《陽光熱浪嘉年華》節目宣傳，有份出席造勢的包括名模Rosemary、LisaS.、06年度亞姐季軍韓燕、最上鏡小姐曾敏、珈潁、陳啓泰及海俊傑等。<br> 活動舉行時天文台已掛3號風球，但亞視為對撼無綫的《香港先生競選》，仍要求韓燕、曾敏和珈潁拋胸賣肉，安排她們穿性感bratop襯短褲仔示人，其中擁有35D、25、34魔鬼身材的韓燕最為噴血惹火，搶盡一眾女星風頭，就連靚女Rosemary和LisaS.也要靠邊站，淪為韓燕的佈景板。&#13;</p><p>珈潁冷淡<br>「我覺得夠用就得啦」</p><p>適逢昨日是韓燕的22歲生日，亞視順道為她舉行切生日蛋糕儀式，韓燕俯身吹蠟燭許願時，為怕走光一度以手遮胸。對於上圍成為全場焦點，韓燕笑說：「不是喇！今天只是我生日，每個女孩子的身材比例都很好。」珈潁則自言面對韓燕不會感自卑，反而十分欣賞對方身材，她說：「我覺得夠用就得啦，佢用眼睇都覺得好澎湃。」<br> Rosemary和LisaS.昨日齊穿T恤短褲示人，明顯較韓燕失色，問Rosemary為何不穿泳衣？她說：「我喺節目拍咗好多泳裝，我唔介意做佈景板，因為大家係唔同類型嘅人。」對於其母日前力撐她的死敵AnaR.，Rosemary說：「我唔知，我唔覺得係事實，我同媽咪關係OK，近期大家好少見，亦都冇電話聯絡。」LisaS.則笑言擔心自己穿三點式會嚇親大家，問她早前全裸以手遮胸拍月曆，為何反而不敢穿三點式？她笑說：「用手托嘅感覺會大啲，咁我唔可以成日用手托㗎嘛。」<br> 此外，昨日活動舉行場地擺放了一尊四面佛，韓燕等人打扮惹火在佛像前搔首弄姿，似有不敬之嫌，亞視方面解釋說：「原本唔係喺嗰個位置舉行，因為落雨先至搬去嗰度，地方係屬於間餐廳，佢哋都覺得冇乜問題。」<br> 採訪：王崇穎　攝影：陳俊強</p><p>最高蘋嬸</p><p>我蘋嬸好想睇吓無綫今晚會唔會揀個騎呢核突佬做港男冠軍，等佢同樣貌平平無奇嘅港姐冠軍張嘉兒互相輝映，咁咪fit晒囉！</p><p>娛樂資料庫：亞視撼無綫鋪鋪輸</p><p>無綫每逢舉辦大型節目，亞視均以節目對撼，可惜多無功而還。如上月舉行的《2007年度香港小姐競選》（圖），平均收視有24點（約156萬觀眾），亞視於同時段播出周星馳經典電影《回魂夜》硬撼，惜平均收視只得6點（約39萬觀眾）。<br> 至於無綫於剛過去的周日首次舉辦的《最受歡迎廣告頒獎禮》，平均收視有22點（約143萬觀眾），亞視安排四國足球邀請賽中的中國對北韓賽事對撼，惜平均收視只得5點（約32萬觀眾）。</p><p>娛樂資料庫：屢使三點式必殺技</p><p>無綫和亞視向來喜以撒手鐧來「招呼」對台大型節目，即播出女星穿水着的香艷節目，實行「色」字行頭打擊對手收視。99年無綫為撼亞視舉辦的亞姐選舉決賽，播出「獎門人」曾志偉以及張慧儀和蔡慧敏等「水着女」錄影的《吉隆坡火紅火綠水陸大決戰》，眾女星在鏡頭前嬉水蕩漾，成功搶去亞視收視。<br> 01年亞視也曾使出此「必殺技」，以《超級經理人──女優選拔賽》（圖）來對撼無綫的港姐競選，並安排眾女優穿三點式行catwalk，成為一時佳話。</p></body></html>