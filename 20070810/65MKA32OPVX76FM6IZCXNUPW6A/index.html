<html><header><meta charset="utf-8"><title>來港10周年<br>AIGLE冬裝半價掃</title></header><body><h1>來港10周年<br>AIGLE冬裝半價掃</h1><p>係！冇錯！大熱天時介紹咁多冬天衫，吸引力似乎一般。但法國Outdoor王AIGLE一向以品質取勝，無論歐洲、日本、香港都大有Fans，加上平日店舖甚少有季節清貨大減價，今次為慶祝香港店成立十周年，首度以公眾形式開倉大清貨，來貨最多、場面最大，機會難得。話咁快已8月，掃定貨過3、4個月就着得！<br>記者：許維雅<br>攝影：伍慶泉<br>Model：Mixson@Puremodels、Kinki</p><p>OnKinki<br> Balina粉藍色風褸<br> 原價$2,980<br> 六折價$1,788<br> <br> 灰藍色橫間吊帶背心$90（Sample）<br> Bercy深藍色防風運動褲<br> 原價$1,320<br> 半價$660<br> <br> OnMixson<br> Torino橙色連帽風褸<br> 原價$1,250<br> 六折價$750<br> <br> Dosches黑色運動褲<br> 原價$695<br> 半價$348<br> </p><p>十周年開倉首選半價風褸</p><p>創立於1853年，成立至今已擁有154年歷史的AIGLE，款式不算十分潮，但比起其他戶外品牌的老實樣貌，當然靚得多，加上專業設計，一直以來信眾多多。以往在港品牌每年只有一次招待會員的銷售會，今年卻因為慶祝香港開店十周年，首次增設兩日為公開銷售日。順理成章，規模亦係最大、貨量最多，2,000呎場地，大人細路、男女款式、由頭至腳的貨品通通有齊。<br> 掃AIGLE貨品，首選當然係風褸，以防水、防風、透氣的GORE-TEX及MTD物料，再配襯不同物料的底層，如薄身的15Denier、優質尼龍及絨料，設計出不同厚度、保暖程度風褸，大部份以六折發售。雖然係減價貨品，但風褸顏色選擇多，尺碼一樣齊。心水推介一些鮮艷顏色，如橙色及鮮黃，Zip-up型仔設計，襯牛仔褲或運動褲一樣有型。&#13;</p><p>貨辦$50起激抵</p><p>今次開倉形式清貨，當然有不少Sample（貨辦），如Tee、保暖衣、短褲等，價格更低，但只得一件兩件，睇啱當然要快手。唔想咁快買秋冬貨，夏日選擇有Tee、背心、短褲及恤衫等選擇，可惜女生貨品款式較少。加上夏日貨品功能性較弱，只有CasualWear款式居多，吸引力的確不及風褸，但折頭更大！</p><p>OnKinki<br> Antao綠色吊帶背心$100（Sample）<br> Joana灰色短褲<br> 原價$395<br> 半價$198<br> <br> OnMixson<br> Makitsuka格仔恤衫<br> 原價$680<br> 半價$340<br> <br> Dosches運動褲<br> 原價$695<br> 半價$348</p><p>OnKinki<br> Xenakis紫藍色長袖Fleece<br> 原價$1,550<br> 六折價$930<br> <br> OnMixson<br> Amatsubo黑色厚身羽絨<br> 原價$2,350<br> 六折價$1,410</p><p>入定貨年尾旅行</p><p>AIGLE銷售會公開日<br> 日期：8月11至12日<br> 時間：上午11時至晚上8時<br> 地點：九龍灣國際展貿中心地下展覽館HALLB<br> 電話：24256226</p></body></html>