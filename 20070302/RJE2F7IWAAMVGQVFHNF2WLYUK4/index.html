<html><header><meta charset="utf-8"><title>八卦風：Peugeot107初現又一城</title></header><body><h1>八卦風：Peugeot107初現又一城</h1><p>如果要數香港Peugeot車行去年最大單嘅News，我諗都只係得佢哋重新裝修灣仔Showroom，跟住就靜晒，搞到大家都喺度估佢哋究竟咩葫蘆賣咩藥；點知擰轉頭到咗2007年，佢哋又開始發威，先嚟咗部配備1.6公升Turbo偈嘅207GT，大收旺場之後，聽聞今日開始至星期日喺九龍塘又一城舉行嘅車展，佢哋又有新車登場喎！<br>哈哈，我諗你哋都係估唔到㗎啦，不如等我開估啦！嗱，第一款就係配用自動波嘅4門版207……咩話，唔夠吸引？咁你不如聽埋我講先啦！第二部喺會場上登場嘅，就係令香港將會成為全亞洲首個登場地區嘅全新107。呢款比207還要細嘅車款，雖然車頭個Look同207差唔多，但係個Size就絕對係細車格局，啱晒女士們之餘又好啱年輕人，不過車廂空間又OK喎！引擎方面則係一台1.0公升VVT引擎，馬力輸出可以去到68匹，配埋5前速2-Tronic半自動波箱，駕駛樂趣一定夠。可惜售價尚未公布，有興趣嘅朋友，不妨去車展會場參觀吓啦！<br>記者：鄭達基<br><br>Peugeot車展<br>地點：九龍塘又一城商場LG2<br>日期：星期六、日　10:30am至8:00pm</p></body></html>