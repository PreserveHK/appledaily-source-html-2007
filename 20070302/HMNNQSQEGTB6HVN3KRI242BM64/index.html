<html><header><meta charset="utf-8"><title>織田裕二搞忘年戀</title></header><body><h1>織田裕二搞忘年戀</h1><p>日本TBS電視台播完木村拓哉演嘅《華麗一族》後，4月同時段推出由織田裕二夥拍《交響情人夢》女星上野樹里合演嘅新劇《別開玩笑》。《別》劇講述20歲嘅上野嫁畀40歲嘅織田後，先知自己阿媽係老公嘅舊愛，鬧出笑話，日前兩人喺成田機場拍出發度蜜月嘅場面。</p></body></html>