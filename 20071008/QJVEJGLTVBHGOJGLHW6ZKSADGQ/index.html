<html><header><meta charset="utf-8"><title>賭blog日記：痛失熱刺冷W - 蘋果波神</title></header><body><h1>賭blog日記：痛失熱刺冷W - 蘋果波神</h1><p>09/10/07<br> 天晴</p><p>最新動態</p><p>今天正式踏入賭波「休漁期」，加埋周中冇馬跑，波友應該識搵吓其他娛樂。人生咁短暫，炒股炒樓賭波賭馬搵快錢係需要，但都要識節制；陪吓屋企人、睇場戲（誠意推介《魔幻星塵》），或者做gym出身汗都好呀，一天到晚喺間冷氣房玩走地盤可以贏到莊家錢，係天真嘅想法。<br> 講沉迷賭波，我同老爸一樣，小注買波膽，佢老人家就攻單頭大比數波膽，話每場10蚊過吓日辰；我就除咗重心一注主客和或讓球外，玩二串三或者三串七波膽，刀仔鋸大樹。當中荷甲更係我重心投注嘅對象。喺「休漁期」前，終於喺呢個強弱懸殊嘅聯賽搵到食，中番個最後開到9:0嘅海倫芬20倍「主其他」波膽，串車仔1:0，2串3買80蚊收千四蚊，可惜喺頂住車仔贏波嘅同時，熱刺慘被利記追和，心水6倍幾冷W泡湯，混合過關3串1冇咗二千幾銀，一得一失，唉……<br> 蘋果波神<br> 股市大旺，英超盛世，大家齊來贏多啲！<br>  http://hk.myblog.yahoo.com/footballexperts/ <br> 逢周一至五見報</p></body></html>