<html><header><meta charset="utf-8"><title>型事專輯：<br>X-LAUGH賀fingercroxx6歲大<br>劉米高局住上</title></header><body><h1>型事專輯：<br>X-LAUGH賀fingercroxx6歲大<br>劉米高局住上</h1><p>本地街頭品牌數目多如繁星，要站穩陣腳都並非易事。劉米高妙答一句：「本地街牌難得生存到6周年，都值得慶祝嘅。」半點埋怨最後被通知的米高局住上出手，以80年代年輕人玩意的Homeboy作主題，推出3大品牌X-LARGE、MichaelLau及fingercroxx首次聯手的6周年紀念品。<br><br>記者：許維雅<br>攝影：伍慶泉</p><p>霸王硬上弓的合作<br>Q1：甚麼促成今次3大品牌的聯手合作？</p><p>Wallace（fingercroxx主腦）<br> MichaelLau（crazysmilesfigure設計師）<br> <br> Wallace：今年fingercroxx6周年，想搵啲嘢搞吓，做啲本地街牌嘅玩意。之前一直好想出玩具，於是提議跟X-LARGE合作搵Michael出玩具，X-LARGE一聽到Michael個名就一口應承。<br> Michael：我其實第一次幫本地街牌出figure。難得見本地街牌都捱到6周年，其實都應該值得慶祝。不過，由當初聽過吓個idea到最後firm實搞，我都係最後一個知，連X-LARGE個網頁都公布埋，都冇得選擇，惟有硬食囉！（眾人啼笑皆非）哈哈哈……其實我都好喜歡X-LARGE呢個品牌，加上之前一直未做過懷舊主題玩具，今次都想試吓，於是停晒手頭上嘅工作，幫佢搞咗先囉！</p><p>Q2：跟以往自己所做的玩具有甚麼分別？
</p><p>Michael：要同其他品牌合作幫人出figure，話易唔易，話難唔難。好彩佢畀我嘅自由度好大，加上佢哋有80年代玩意嘅主題，我再構思變化成X-LARGE嘅猩猩logo，都好好玩。唯一問題係時間，只有3、4個月，樣樣嘢都要好趕。<br> 蘋果：X-LARGE有參與任何意見嗎？<br> Wallace：佢哋一向好喜歡Michael嘅作品，對Michael好有信心，完全放手俾佢搞。最後過目完成作品時，佢哋都十分滿意。</p><p>Q3：Figure由Michael一手包辦，那tee和cap的設計係由fingercroxx負責嗎？</p><p>Michael：啲graphic都係我設計㗎！我刻意將個print設計得cutie啲，試玩手畫grahpic，希望感覺中性，男女都啱着！<br> 蘋果：咁……Wallace負責乜呢？<br> Michael：佢，冇嘢做㗎！頭幾次開會見佢喺度，唔知佢做乜㗎！後來先知fingercroxx係佢嘅。<br> Wallace：（尷尬儍笑）同Michael識咗咁多年，我信得過佢啦！最後出來嘅product都係我哋想像中嘅嘢，好正！最重要係希望透過今次crossover，將本地品牌衝出香港。&#13;</p><p>1.	X-LAUGH是今次的主角，名字係Michael多年前的構思，他喜歡Laugh頭3個英文字母係姓氏劉的串法，更有玩吓笑吓的含意。一直冇機會用，今次終於有機會用得着。</p><p>2.	腳底有crazysmiles及X-LARGElogo，係今次crossover的紀念印記。</p><p>3.	FGXXWORK背面有個X-LARGE標記的四方箱，估唔到咩嚟？咪就係由《StarWar》的白兵變出來的！</p><p>80年代的集體回憶
</p><p>今次3大品牌的合作，以fingercroxx春夏主題"Homeboy"作構思，大量運用70-80年代玩意如快餐店、汽水、電影及遊戲機作靈感，再將之演化成X-LARGE的猩猩標記。Michael最後設計了6款figures以配合6周年的誌慶，當中包括X-LARGE的猩猩主角X-LAUGH、《捉鬼敢死隊》變成的FXBUSTER、G.I.Joe變成的FXJOE、《StarWar》白兵變成的FGXXWORK、BurgerKing變成的FINGERKING及電子Game食鬼公仔變成的SPACEFINGER。款款各有特色，全屬你我童年時的回憶。所有figure會於世界各地X-LARGE專門店發售，包括英、法、日、美及中國，分布之多令figure於每間分店的數量極少，Fans又係排隊的時間了。
</p><p>Tee、Cap變身懷舊玩具
</p><p>今次6周年限量品除figure外，更有6款tee和cap，而tee更有齊男女cutting。不過，暫時只有5款曝光，第6款要等下星期再作公布。此外，最令人眼前一亮的係為配合懷舊玩物主題，Michael特意設計一個巨型吸塑packing，將tee和cap如懷舊玩具一樣地粉飾包裝，每款graphic獨立配合6種不同的顏色。
</p><p>Makingof</p><p>figure售賣點：</p><p>double-park@銅鑼灣加寧街（25040032）</p><p>tee/cap售賣點：</p><p>fingercroxxshop@apm（31481062）</p></body></html>