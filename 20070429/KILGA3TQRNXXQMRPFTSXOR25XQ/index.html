<html><header><meta charset="utf-8"><title>求驗客手記：費Sir信邪有根據朗尼着新砵老利 - 求驗客</title></header><body><h1>求驗客手記：費Sir信邪有根據朗尼着新砵老利 - 求驗客</h1><p>朗尼前晚着對「一剔牌」嘅新波砵對愛華頓，入1粒幫曼聯反勝4:2。查實朗尼應該喺上周二對AC場歐聯4強首回合着新砵，但上屆佢着對新砵落場鬥車仔即斷腳，聽聞費爵爺覺得唔老利，於是施壓唔畀佢着，搞到「一剔牌」鬼死咁尷尬。𠵱家證明對新砵都ok，睇嚟喺星期三場歐聯次回合朗尼會繼續着嚟比賽。</p></body></html>