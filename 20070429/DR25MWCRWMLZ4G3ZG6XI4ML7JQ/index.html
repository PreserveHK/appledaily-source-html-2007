<html><header><meta charset="utf-8"><title>TOP3差風水投注站：士丹利街轉地運<br>路窄水急散財格　落注記得拖貔貅</title></header><body><h1>TOP3差風水投注站：士丹利街轉地運<br>路窄水急散財格　落注記得拖貔貅</h1><p>聽日六合彩估計頭獎有4,800萬，雖然無龔如心嗰筆千幾億遺產的千分之一，但對於我同你嚟講，已經係一個可以令我哋長Hea的大數目。好多人都話投注站係吸水格局，有入無出，原來士丹利街投注站中頭獎的次數最多。要攻破咁差嘅風水，入去投注前，記得戴隻小貔貅加件啱自己顏色戰衣。<br><br>記者：區佩嫦　攝影：林栢鈞<br>Model：Vicki　資料提供：方海閱（www.fonghoiyue.com.hk）</p><p>Top1<br>中頭獎次數：31次</p><p>地址：中環士丹利街10-12號地下至三樓2號舖<br> <br> 山管人丁水管財，士丹利街投注站背靠太平山，人流多，可惜散財亦多，94年至今年3月，共中過31次六合彩頭獎，成為「散財」投注站之冠。<br> 士丹利街屬於小河流，車路彎曲，是「九曲水」格局，理應好風水，可惜該投注站氣口（門口）細，兼且要行樓梯，又並非自動電梯唔可以「自動」吸水，當然會吸得辛苦！再講投注站的方位，門口坐西南向東北，咁啱97年開始打後20年行緊先天八運，這方位旺丁不旺財，自然成為散財No1投注站！<br> 要佢衰上加衰，可以戴隻小貔貅，加件啱自己顏色戰衣（可從最下角Box找到所屬生肖顏色）。</p><p>Checkpoint<br>招財飾物幫手</p><p>要事半功倍，不妨添置番件招財物，好似玉貔貅、玉蝙蝠及黃水晶都係催財的最佳物品，若經有道行的法師開光，更能增加招財功效，但是否能中頭獎，還要視乎個人有沒有偏財運而定。</p><p>Top2　荃錦中心　水蕩木飄唔聚財<br>中頭獎次數：27次</p><p>地址：青山道300-326號荃錦中心地下<br> <br> 半年前由細舖搬大舖的荃錦投注站，差不多佔據了荃錦商場的整個地面，投注站對正青山道這條「大江水」，雖非高速高路，但馬路上的車往往以高速行走，即使投注站前有巴士站及的士上落客站，但埋站的車少之有少，即是「水」過門而不入，形成「急水難收」的格局，所以亦難聚財！<br> 另一散財風水，則在於投注站的上層，正是荃錦中心平台的綠化樹木，足足將整個投注站覆蓋。風水學上投注站藍色的招牌屬水，而平台上的樹木則屬木，形成「水蕩木飄」的格局，好像樹木在水上飄浮一樣，聚到財先奇。</p><p>Top3　觀塘廣場　招牌劈正投注站<br>中頭獎次數：26次</p><p>地址：觀塘開源道68號觀塘廣場地下G15、M20、116及213號舖<br> <br> 位處地鐵龍口位的觀塘廣場投注站，站內設左中右三個門口，形成「三水歸塘」格局，能將水引入水塘（投注站），加上人流多，齋睇呢個格局，方師傅認為這是最佳吸財的投注站，無理由會成為幸運投注站之一。抬頭一望，原來破風水局的正是投注站上的大招牌！</p><p>吊在馬會投注站上面的大招牌，猶如一把把利刀般「劈正」下面的投注站，風水上稱之為「刀煞」。晚上招牌亮着後，煞氣更重。另外，投注站對正apm的尖角，加埋玻璃幕場的陽光反射，變成「陰火煞」。加上投注站外對面正在動土，更容易令該投注站洩去財氣！</p><p>其他散財投注站</p><p>1.沙田好運中心商場109B號B三樓<br> 中頭獎次數：25次<br> <br> 2.尖沙嘴漢口道39-41號怡達中心地下<br> 中頭獎次數：24次<br> <br> 3.九龍灣宏開道16號德福大樓二樓4號舖<br> 中頭獎次數：24次<br> <br> 4.大埔安泰路1號大埔廣場地下商場七號舖	中頭獎次數：23次<br> <br> 5.中環干諾道西3號億利商業大廈地下D-F及G1舖<br> 中頭獎次數：21次</p><p>搵旺財方位</p><p>去唔到幸運投注站，有利自己的方位亦具催財之效，毋須左撲右撲咁辛苦。</p><p>着啱色催財</p><p>要催旺自己的財運，方師傅認為以「我剋者為財」，穿上或佩戴與自己屬性相剋的顏色，有助催財。</p></body></html>