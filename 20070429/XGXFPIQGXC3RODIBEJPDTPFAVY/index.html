<html><header><meta charset="utf-8"><title>花絮<br>場館外打蛇餅<br></title></header><body><h1>花絮<br>場館外打蛇餅<br></h1><p>明星賽門票收30蚊，但大會就向每位入場觀眾送T恤、海報、紙板吉祥物同打氣棒棒等，單係攞呢幾件禮物已經可以回本，難怪門票咁搶手，朝早10點鐘已經有球迷排隊，開波前1個鐘頭，人龍更圍住九龍伊館成個圈，賽會未開波已將門票售罄告示牌掛出嚟。</p></body></html>