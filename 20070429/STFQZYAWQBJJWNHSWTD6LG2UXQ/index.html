<html><header><meta charset="utf-8"><title>花絮<br>元老隊打贏後生仔<br></title></header><body><h1>花絮<br>元老隊打贏後生仔<br></h1><p>噚日打頭陣有60、70年代嘅籃球元老隊，大戰香港傳媒隊。傳媒有公仔箱3大男主播伍家謙（白衫）、張志豪同陳漢威壓陣，論年齡、身高都贏晒。點知打落高下立見，好似60年代效力渭濱嘅梁騑駿，同埋僑聯射手呂劍樑，單係3分波已經搞掂班後生仔，結果贏66:45。</p></body></html>