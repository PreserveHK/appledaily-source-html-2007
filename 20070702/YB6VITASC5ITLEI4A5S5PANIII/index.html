<html><header><meta charset="utf-8"><title>華原朋美向社長求情</title></header><body><h1>華原朋美向社長求情</h1><p>日本女星華原朋美日前因濫藥連番失場，俾事務所解僱，前日佢終於知驚，打電話向事務所社長道歉，仲開口懇求對方唔好炒自己，可惜為時已晚喇！華原嘅母親𠵱家24小時貼身照顧佢，以防佢做儍事。另外，老牌女星和田秋子前日自爆喺一個月前收過華原嘅電話留言，當時佢自稱好寂寞喎。
</p></body></html>