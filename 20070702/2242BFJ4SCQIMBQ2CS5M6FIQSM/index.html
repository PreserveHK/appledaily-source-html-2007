<html><header><meta charset="utf-8"><title>HPdv9500筆記簿電腦<br>HDMI高清睇碟</title></header><body><h1>HPdv9500筆記簿電腦<br>HDMI高清睇碟</h1><p>新一代筆記簿電腦追求啲咩？以往講求高規格，機身要輕要薄，現在已發展成要內外都要得「睇」，HP最新推出dv9500筆記簿電腦就畀到用家一個樣辦，硬件規格高檔，眼仔、手指模認證、甚至HDMI介面都有齊，再加上機身使用Radiance壓紋，拎出街絕對型爆！<br><br>記者：許福合<br>攝影：林栢鈞</p><p>HDMI高清駁電視<br></p><p>近排筆記簿電腦無論邊方面都可以媲美Desktop，筆者身邊就有朋友連Desktop都放棄，直接買部新Notebook，貪佢可以拎住周圍用，返到屋企，只要駁番個芒用落亦差唔多。而HP新機dv9500就更進一步，本身就內置有HDMI介面，可以直接將畫面輸出至電視，現時一般LCDTV或Plasma都會具備HDMI，用家可以喺電視上欣賞到穩定而清晰數碼畫面。除咗電視變成大芒，更方便用來睇碟，dv9500本身支援H.264高清播放，影片效果會比一般好及順暢，不過可惜內置光碟機仍然係DVD，Blu-ray或HDDVD碟就未睇到。</p><p>Radiance壓紋有型
</p><p>用得HDMI介面，硬件當然要夠班先至可以支持得住，首先佢用上最新800MHzFSB嘅Core2Duo處理器，配合2GB記憶體，比唔少家用Desktop強勁，加上因應畫面要求而採用GeForce8600MGS顯示卡，支援DirectX10，更誇張係自己就有1,023MB圖像記憶體，就算係遊戲畫面質素都唔會輸蝕過Desktop！屋企睇得舒服，拎出街一樣見得人，遠觀睇落似黑色機身，但近睇就有花紋線條Radiance壓紋圖案，視覺效果幾特別！</p><p>Profile<br></p><p>處理器：IntelCore2DuoT7500<br> 記憶體：2GBDDR2<br> 硬碟：320GB（2×160GB）<br> 光碟：LightscribeSuperMultiDVD<br> 屏幕：17"WXGA<br> 其他功能：VGA鏡頭、藍芽、S-Video、5合1讀卡槽、手指模認證<br> 體積：28.50×39.60×3.16-4.18cm<br> 重量：3.49kg　<br> 查詢：HP（800938833）</p></body></html>