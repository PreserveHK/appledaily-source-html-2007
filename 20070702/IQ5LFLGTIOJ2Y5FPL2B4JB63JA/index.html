<html><header><meta charset="utf-8"><title>齊睇RacingQueen：<br>GT500大賽　賽車女郎索得很&#13;</title></header><body><h1>齊睇RacingQueen：<br>GT500大賽　賽車女郎索得很&#13;</h1><p>賽車場上有乜最好睇？我諗除引擎爆發力會令你嘩嘩大叫外，養眼嘅賽車女郎亦肯定係一眾愛車男士目光嘅狙擊目標；今日先同大家介紹日本GT500賽事嘅RacingQueen。GT500係高規格賽事，一向係汽車生產商晒冷之地，生產商會直接派車出賽，而呢個賽事嘅RacingQueen一般都係高質素之選。男士們，落足眼力睇真啲喇喎！<br><br>記者：禾人</p><p>自我介紹<br>動靜皆宜　原口亞由美</p><p>出生日期：3月20日<br> 身高：163cm<br> 三圍：32、23、33<br> <br> 我嘅出生年份要保密㗎，有神秘感啲嘛，哈哈。平日我鍾意睇書同整嘢食，跳社交舞同書法都係我嘅強項，而我仲有書法教師嘅資格㖭，係咪動靜皆宜呢？講到理想伴侶，我希望佢係一個堅強而有理想嘅人，而我自己今年會全力為理想進發，希望可以做主持同展覽女郎，你哋要支持我呀！<br> <br> 個人網頁： http://ayuayu.sakura.ne.jp </p><p>自我介紹<br>好想做記者　山口春菜</p><p>出生日期：1982年9月26日<br> 身高：166cm<br> 三圍：34、23、33.5<br> <br> 睇我個樣咁Sporty，話畀你知Snowboard係我嘅強項，你都唔會覺得意外啦！購物同旅行一樣啱㗎！我個人有啲好勝，乜都要做到最好。理想職業就係記者，好適合外向嘅我。臨危不亂嘅男人我就最鍾意、會同我啱Feel啲。想知道我更多資料？Click入下面嗰個網址就知我行蹤啦。<br> <br> 個人網頁： http://page.freett.com/haruna_yamaguchi/ </p><p>自我介紹<br>鋼琴高手　和田五月</p><p>出生日期：1982年5月23日<br> 身高：163cm<br> 三圍：31.5、22、31.5<br> <br> 外形嬌滴滴嘅我性格都幾Social㗎，同好多女仔一樣鍾意行街睇戲，得閒會整番兩味，特別嘅係我仲係鋼琴高手嚟㖭！擇偶條件？無㗎，鍾意咪得囉！𠵱家我最大嘅目標係減肥成功。其實我今年係第一次做RacingQueen，好興奮，我會加油㗎！</p></body></html>