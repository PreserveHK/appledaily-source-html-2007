<html><header><meta charset="utf-8"><title>洛史釗活女戀拉姑前夫</title></header><body><h1>洛史釗活女戀拉姑前夫</h1><p>英國歌手洛史釗活（RodStewart）嘅愛女KimberlyStewart，最近被踢爆搭上性感女星彭美拉安德遜（PamelaAnderson）嘅前夫TommyLee。今年27歲嘅Kimberly日前被人發現同44歲嘅Tommy雙雙喺洛杉磯一間夜店內出現，態度親暱。Tommy以前曾因虐打彭美拉而被捕入獄，相信洛史釗活知道愛女搭上Tommy後，一定好擔心。
</p></body></html>