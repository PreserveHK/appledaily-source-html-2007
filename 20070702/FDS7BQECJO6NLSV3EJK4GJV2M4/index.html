<html><header><meta charset="utf-8"><title>阿佘隨時結婚</title></header><body><h1>阿佘隨時結婚</h1><p>佘詩曼昨日在海運大廈出席回歸慶祝活動，有30名97年出生的小朋友畫蛋糕慶祝，阿佘在台上透露非常喜歡小朋友，也很喜歡畫畫，小時候參加填色比賽更拿過優異獎，現時想學書法，但由於工作太忙，未能成事。</p><p>聽媽咪話有得着</p><p>阿佘又謂97年時當選港姐季軍，故此大會邀請她做嘉賓，她向小朋友說：「你哋要聽媽咪話呀，當年就係媽咪叫我參加港姐，唔係我都企唔到喺度同大家傾偈，有咁多人識同埋做一份我好鍾意嘅工作，就係演戲。𠵱家香港比以前更好，因為香港有廸士尼，我覺得好驕傲。」<br> 事後記者問阿佘會否打算生BB？她說：「未諗住，我以前諗住27歲結婚、30歲生仔，𠵱家都過晒啦，隨緣啦，呢啲嘢整定。」可會閃電結婚？她說：「若遇到咁嘅人，就真係值得高興。」<br> 採訪、攝影：駱華齡</p></body></html>