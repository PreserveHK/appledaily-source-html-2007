<html><header><meta charset="utf-8"><title>web一web：赴台旅遊有衣着煩惱</title></header><body><h1>web一web：赴台旅遊有衣着煩惱</h1><p>台灣與香港只距離一小時多飛機航程，數天回歸假期正好到當地一遊，網友「Bowrain」即將出發，啓程前有個緊急問題要解決，他擔心人身安全受影響。原來他在電視新聞看到台灣藍、綠兩大陣營經常上街示威，雙方人馬各以紅色或綠色衣服識別，他的朋友作出警告，「佢話去台灣着紅色或綠色衫，都有可能會被人打，大家去台灣會點打扮？」<br> 出席隆重場合要有dresscode，想不到去旅行也要為衣着煩惱，Bowrain強調自己「唔係玩嘢」，「咁如果用紅色袋，唔知會唔會有事呢？」<br> 網民「古董表」稱，「你唔好癲啦，我過兩日去台灣，用綠色篋，紅色袋，冇問題嘅。」「Kentaki」指出，早前藍營發起大規模倒扁活動才有所謂「紅衫軍」，「𠵱家已經冇倒扁活動，唔使驚。」</p><p>有政治活動應注意</p><p>「Nbman」則認為入鄉隨俗，旅行前應先了解當地民情很正常，「你有呢個疑慮十分正常，若你喺有政治活動時亂着衫，真係有機會領嘢，𠵱家就冇所謂啦！」</p></body></html>