<html><header><meta charset="utf-8"><title>Venillasuite任砌靚鞋</title></header><body><h1>Venillasuite任砌靚鞋</h1><p>濱崎步嚟香港，一次過買30幾對鞋，夠晒誇張！究竟點解女人只得一雙腳，卻有無限的買鞋慾望？<br>去年尾，I.T旗下首家鞋履手袋專門店Venillasuite於旺角開幕，短短半年，連同下個月開幕的尖沙嘴店，分店將增至5間，證明賣鞋確實大有市場。Venillasuite為慶祝多兩間分店開幕，更加搞咗個儲分計劃，Tailor-made為V.I.P.會員整對私人靚鞋，設想如此周到，受不住買鞋誘惑的又何止濱崎步，起碼仲有你同我。<br><br>記者：胡卓琳　<br>攝影：周旭文<br>Model：JanineTai@CalCarrie's<br>MakeUp&amp;Hair：Phyllis</p><p>X-girl黑色背心$799（c）<br> earthmusic&amp;ecology黑色三個骨牛仔褲$899（c）<br> Venillasuite紅色蝴蝶結BallerinaFlats$699（a）</p><p>55個配搭由你襯
</p><p>銅鑼灣及海港城兩間分店即將開幕，為隆重其事，Venillasuite特別為V.I.P.度咗個Tailor-made做鞋Program。換言之要攞靚鞋就先要成為Venillasuite的V.I.P.，參加儲分計劃，最高分首50名顧客，即可在提供的物料中自砌一款至啱心水的靚鞋，三個鞋款，55種配搭，任你砌到啱為止。最特別係可以鴛鴦腳做鞋，兩隻唔同款唔同料都一樣得，玩到咁大，最啱創意十足的你！個人推介AnkleStrap款式，皆因貪心，一隻鞋就有兩種皮革配搭任揀，玩埋交叉搭帶鴛鴦腳，包保唔會同人撞鞋！</p><p>皮革選擇及色辦</p><p>自砌靚鞋其中6款組合</p><p>皮革+蝴蝶結絲帶=蝴蝶結款式BallerinaFlats</p><p>皮革+鞋頭皮革及AnkleStrap=AnkleStrap款式BallerinaFlats</p><p>皮革+交叉橡筋搭帶=交叉搭帶款式BallerinaFlats</p><p>新貨率先睇
</p><p>時裝王國I.T自去年開設首家時尚鞋履手袋專門店Venillasuite，由於鞋款時尚，貼近潮流，加上價錢大眾化，因此大受各界歡迎，每季均推出不同的鞋款以迎合不同人的需要。今季春夏，Venillasuite就大推平底的BallerinaFlats，圓頭設計加個小小的蝴蝶結，襯裙襯褲一樣得。家陣就將今季新貨率先曝光，各位好睇定款式購物儲分換鞋啦！</p><p>Izzue藍白格仔恤衫$379（b）<br> Izzue軍綠色外套$679（b）<br> earthmusic&amp;ecology黑色三個骨牛仔褲$899（c）<br> Venillasuite金色珠片蝴蝶結BallerinaFlats$659（a）</p><p>Pageboy黑色花連身裙$899（c）<br> Venillasuite黑色露趾涼鞋$629（a）&#13;</p><p>V.I.P.儲分方法
</p><p>由即日起於2007年5月31日前，單次購物滿$1,500即可成為V.I.P.，各V.I.P.隨即可參加儲積分計劃（$1=1分），到截止日期限，累積積分最高的50名V.I.P.即可免費獲贈Venillasuite度身訂做的BallerinaFlats一對，一句講晒，越買得多機會越大。</p><p>銷售點</p><p>（a）	VenillaSuite	（35144578）	旺角朗豪坊B1層10-17號舖<br> 	VenillaSuite	（28816123）	銅鑼灣白沙道20號地下<br> 			（將於4月18日開幕）<br> 	VenillaSuite	（23762120）	尖沙嘴海港城商場2109-10號舖（將於5月1日開幕）<br> （b）	Izzue	（35149037）旺角朗豪坊5層12號舖<br> （c）	i.t	（35144150）旺角朗豪坊3層10-19號舖</p></body></html>