<html><header><meta charset="utf-8"><title>網友直擊：返工如做show接待處有個Lolita</title></header><body><h1>網友直擊：返工如做show接待處有個Lolita</h1><p>學生上學着校服，人人一式一樣，踏入社會工作，上班應如何打扮卻大有學問。有網民表示公司有同事衣着標奇立異，有人十分性感緊貼潮流，就如電影《穿Prada的惡魔》中的辦公室女郎天天新款，一間會計師行的女接待員更以Lolita服飾示人。<br> JaneClare在香港討論區上問其他網民：「公司有冇同事衣着好古怪㗎？」有人表示見過有會計師行的女接待員打扮成Lolita般上班，令沉悶的辦公室生色不少。Nana是Lolita迷，她在個人網誌中稱，多謝僱主容許她以Lolita打扮上班，「老闆完全無介意過我的裝扮，真是開心死我了。」</p><p>有人全年只着兩套衫</p><p>但不是間間公司有如此養眼風景，網民kia2005稱他的同事衣着十年如一日，「有同事日日黑恤衫、黑褲，着埋大褸返工，風雨不改，熱到額頭出汗都係咁着。」拓也的同事好一點，有兩套衫替換，「我公司有個肥婆，全年都係着嗰兩套衫，夏天一套，冬天一套，我真係唔知佢係日日洗，定好似老夫子咁，打開個衣櫃全部都係同一款衫。」</p></body></html>