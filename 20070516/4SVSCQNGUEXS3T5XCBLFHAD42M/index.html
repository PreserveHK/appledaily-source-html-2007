<html><header><meta charset="utf-8"><title>web一web：騎呢避彈衣百密一疏</title></header><body><h1>web一web：騎呢避彈衣百密一疏</h1><p>澳門司警開槍引致300米外途人「中彈」，足證「行街中槍」絕非天方夜譚，要保護自己，cute_girl在香港討論區張貼「潮爆避彈衣」或許大派用場。<br> 相片中的男模特兒穿上棗紅色避彈衣，但避彈衣卻只保護軀幹和重要部位，手腳和頭部均外露，但網友們似乎更着重外表，「咁核突搵鬼着」、「着住呢件嘢，寧願中彈！」<br> 不過，也有網友提出「只係保護到身體咋喎，手手腳腳都保護唔到」。祖爾巴頓更質疑「如果打大髀，咁着件衫都無用啦」。maxhim1234即想出好主意，建議「仲要有埋下面啲嘢~就變做潮爆避彈戰士：潮爆避彈庫、潮爆避彈頭盔、潮爆避彈手臂甲、潮爆避彈手套」，但他卻似乎忘了照顧大腿。</p></body></html>