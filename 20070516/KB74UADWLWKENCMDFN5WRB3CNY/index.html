<html><header><meta charset="utf-8"><title>3嬌硬撼638磅3肥<br>甄穎珊冷病：幾日冇乜衫着</title></header><body><h1>3嬌硬撼638磅3肥<br>甄穎珊冷病：幾日冇乜衫着</h1><p>由整容三嬌組成的Freeze，日前在柴灣拍攝新歌《Maria》MV，成員甄穎珊雖然因連日性感示人而冷病，但仍與石詠莉及陳樂榣齊以背心及短裙上陣。因新歌內容指肥胖女性也可變靚，鼓勵胖女毋須自卑，故導演找來3位體重合共638磅的肥妹助陣。</p><p>三位肥女中的Stella已有多次出鏡經驗，曾參演電影和MV，但問到其體重時，她即說十分介意公開磅數，相反Freeze有樣有身材，毫不吝嗇地公諸同好，拍攝現場導演說得最多的一句話，就是叫三女挺胸、收腰及趷籮。</p><p>毛氈傍身</p><p>甄穎珊在鏡頭前扮風騷，鏡頭後卻一副病樣，抱恙開工的她全程用毛氈裹身，她說：「我發燒呀！早幾日影泳衣相時落雨淋親，之後就發燒，打完針食咗藥個人又好攰，𠵱家開工我都唔敢再食藥，呢幾日不停咁影泳衣相又拍廣告，都冇乜衫着，所以冷病咗，今日開工都要毛氈跟身。」<br> 首次拍攝MV的陳樂榣表現有點緊張，她說：「我心情真係好緊張，有啲唔慣，所以都有NG。」&#13;</p><p>拒認豐胸</p><p>至於石詠莉拍攝時要不停風騷擺甫士，勁晒其34E上圍，身材驕人的她因突然升cup被指做過豐胸手術，又多次傳整容，對此她說：「我好容易水腫，加上近排又肥咗，我都唔知點解突然會勁咗，人哋話我都係一笑置之。」<br> 採訪：魯萍　攝影：陳志嵐</p></body></html>