<html><header><meta charset="utf-8"><title>言中有物：德國𡁻硬威爾斯 - 吾中</title></header><body><h1>言中有物：德國𡁻硬威爾斯 - 吾中</h1><p>終於開齋喇！上期憑住利物浦大勝打比郡，終於喺開倉版開齋，唔使再做黑腳真開心。所謂贏就谷輸就縮，今期我梗係諗住乘勝追擊，重槌去馬啦，點知撞正國際賽賽期，當堂冇乜mood。<br> 最衰就係心水場次係女足世錦賽德國對阿根廷，而呢場波被安排喺星期一上演，就算我對德國女足幾咁有信心，覺得佢哋嘅前世界足球小姐佩蓮絲幾咁勁都冇用啦，冇辦法喺度推介畀大家㖭！<br> 既然冇得推介德國女足，惟有推介佢哋男足！德國主力高路斯同舒韋恩史廸加等全部歸隊，作客點會怕威爾斯。<br> 主客和：德國勝<br> 心得：德國正宗大賽球隊<br> 吾中<br> 買嘢講名牌，但賭波一定唔會做名牌奴隸嘅大聯盟女神。<br> 近5場往績：贏輸輸輸</p></body></html>