<html><header><meta charset="utf-8"><title>日風起<br>秋Boot肥</title></header><body><h1>日風起<br>秋Boot肥</h1><p>秋冬要數大熱潮物，OutdoorBoots一定榜上有名。早兩年連日本潮牌如Visvim、Number（N）ine、Neighborhood等都跟風抄Danner，令佢升上神枱，近期後起之秀必數賣個滿堂紅的日牌LoneWolf和Redmoon，造型依舊肥肥鈍鈍，卻各有賣點！<br><br>記者：葉雪芯　攝影：伍慶泉、周旭文　Model：Ren@puremodels</p><p>LoneWolf新款起碼等1個月</p><p>愛好TrekkingBoots的死忠Fans，Danner地位無可代替。不過潮流界長江後浪推前浪，要數新秀，首選LoneWolf。到售賣的Sugarcane網站看看，每每LoneWolf一出新款，訂購List即火速訂爆，如在秋冬買Boots旺季落訂，快則等一個多月，唔好彩的話更可能要等足3個月先有貨到，人氣可謂火爆！<br> 論款式LoneWolf可說是Danner的Fashion版，鞋帶圈位跟足DRings和鐵圈，造型則比較具時尚感，除多以棗紅、純黑等顏色外，還會有TwoTone版，把兩色集於一身。雖被譽為「靚仔行山Boots」，但絕唔係靠樣搵食，鞋底採用白底Vibram物料和有踭底Cat'sPaw，防水防滑，與Danner睇齊，即使粗着，鞋底壽命都起碼兩年，而且可更換！鞋身車線位亦以LeatherLining見稱，穩陣不易甩線，舒服不易刮腳。以如此質素加上密密出新款的戰鬥格來看，怪不得爭到Boot界地盤！</p><p>Redmoon全人手造頑固王</p><p>另一靴界人氣王係Redmoon。來自日本埼玉縣、以出品皮革用品打響招牌，專門推出高筒Boot款，款式簡約，感覺Cowboy。唔玩款式Details，一樣登上新Boot王位置。Redmoon的所有皮革用品包括皮手機繩、銀包、手袋等，一向堅持以全人手製造，單是這一份頑固已經值得欣賞。雖然至今只是推出4個款式，但款式長青。Redmoon鞋底亦以Vibram物料製造，夠專業。由於鞋身以原皮革製作，初着時會比較硬，着耐咗就如同你的老朋友一樣，軟熟又自然。</p><p>Pherrows牛仔碎花Shirt$500/A<br> Redmoon×MAYAMAXLIMITED窄腳牛仔褲$2,480/A<br> RedmoonSMITHBoots，白底普通版$4,980/A&#13;</p><p>EDYBoots</p><p>全黑色×Vibram鞋底。$6,900/A</p><p>SONNYBoots</p><p>全黑色鞋身配淺啡色皮扣，玩細節。$6,900/A</p><p>RedmoonSMITHBoots限量特別版</p><p>黑色高筒×紅色Vibram鞋底，在日本以外極少地方有得賣，香港代理Take5與Redmoon份屬老友，咁先攞到貨咋！白底為普通版。一律$4,980/A</p><p>Boots其實最易襯</p><p>Take5老闆Benny：「着Boots無分高矮肥瘦，日本人普遍唔高，一樣着得好睇。Boots其實最易襯，牛仔褲得，西褲又得，女仔着裙襯都得。吊腳褲都着得，亦有人玩摺腳，騷啲鞋帶圈出來。今年秋冬都係興軍事Style，這類Boots款由軍靴進化出來，因此襯軍Look亦可。一般來講最多人襯BikerLook，因為最簡單，加件皮褸已經好有型。」</p><p>Gucci亦加入戰團</p><p>Danner有幾經典？連Visvim主腦中村世紀都是Fans，之前出致敬版Serra大賣，掀起潮牌出OutdoorBoots熱潮，連Hi-End牌子都玩埋一份。兩年前有JunyaWatanabe，今年Gucci都加入戰團，推出中筒款式，鞋帶圈全以DRings設計，軍味更濃。</p><p>查詢：A）Take5（23755731）　<br> 香港九龍尖沙嘴加連威老道75號一樓<br> <br> B）Gucci（25244492）<br> 中環置地廣場地下G1店<br> <br> C）三軍裝備有限公司（23955234）<br> 九龍旺角洗衣街86號二樓</p></body></html>