<html><header><meta charset="utf-8"><title>A級之選：捧狂牛「客勝」食「冰」 - 戰鬥員A</title></header><body><h1>A級之選：捧狂牛「客勝」食「冰」 - 戰鬥員A</h1><p>最近終於睇咗電影《一球成名2》，雖然冇喺戲院上映，只係出咗DVD，同樣都有興趣一睇。<br> 以一套長篇劇本嚟講，第2集算唔錯，尤其係運動主題嘅電影，要吸引觀眾的確唔易。今次講主角成名太快，控制好多事都冇經驗，好似打記者、有艷遇、有錢買靚車，相信都係現代足球員嘅寫照。至於劇情，筆者唔提太多，有興趣嘅波友可以自己買或者租隻DVD番嚟睇啦。<br> 至於今周歐國盃外圍賽，就只有斯洛代克對愛爾蘭一場係平手盤，其餘兩場就有一場英甲同友賽，個人認為3場都唔好賭，不如搵啲熱門好過。推介西班牙作客可贏冰島兩球或以上，「狂牛」想爭小組首名出線，今場雖然作客，但起碼西甲、英超已經開鑼，球員狀態有番咁上下，對手唔強，可贏。<br> 讓球主客和：西班牙勝[-1]<br> 心得：平手盤冇好選擇<br> 戰鬥員A<br> 平手盤捧主隊續係今季宗旨，想避免中鬼盤？留意我阿A啦！<br> 近5場往績：輸贏贏輸</p></body></html>