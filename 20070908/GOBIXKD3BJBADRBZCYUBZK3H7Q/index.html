<html><header><meta charset="utf-8"><title>李東健任攬冧影迷</title></header><body><h1>李東健任攬冧影迷</h1><p>早排嚟過香港嘅韓星李東健，前晚聯同組合SeeYa同SGWannabe，出席慶尚南道晉州舉行嘅韓劇慶典活動，吸引近3,500個fans到場，部份師奶fans更係專程從日本遠道而來睇李東健。李東健邀請影迷上台任攬，兼且將親筆簽名嘅波拋向觀眾席，令全場興奮。當晚佢同大家講，最深印象嘅劇集係同女友韓智慧合作嘅《新娘18歲》，唔知fans有冇呷醋呢？</p></body></html>