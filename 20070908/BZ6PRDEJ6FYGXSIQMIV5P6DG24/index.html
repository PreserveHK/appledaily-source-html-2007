<html><header><meta charset="utf-8"><title>蘋果講場：巴士客惡行大公開</title></header><body><h1>蘋果講場：巴士客惡行大公開</h1><p>「最憎啲人喺公共交通工具度扮連體嬰，仲要又攬又錫，離遠都feel到佢哋慾火焚身，睇到我眼火爆。」網友「cslsing」自言對部份巴士乘客的不雅舉動「忍咗好耐」，於是在《蘋果講場》發起一個「巴士上最討厭嘅事」選舉。<br> 投票結果顯示，大聲講電話與強行霸佔多半個坐位雙雙榮登「巴士上最討厭嘅事」榜首。網民「giggle」揚言，假如巴士上公開親熱的是俊男美女，旁人可容忍程度會較高，可惜「通常喺公共交通工具上廝磨嗰啲組合，都係中年地中海叔叔，加胸部發育異常兼着住黑色透明外衣內搭火紅胸圍嘅北方佳麗。」<br> 巴士上不文明舉動越數越多，「irishui」表示，「我最憎就係啲人打PSP打到鬼殺咁嘈，莫講話巴士全車聽到，地鐵隔咗成個車卡都清楚聽到佢打緊MonsterHunter。」「mcgrady」則說：「我試過兩次搭MTR，隔籬條友採礦（清潔鼻孔）周圍彈……」<br>  http://professionalforum.atnext.com/ </p></body></html>