<html><header><meta charset="utf-8"><title>CommedesGarcons<br>擺明大日本</title></header><body><h1>CommedesGarcons<br>擺明大日本</h1><p>有些名字你讀上口已經覺得自己「型」了幾分，CommedesGarcons就是這種品牌，也許因為佢太勁、也許因為太多名人型人吹捧，着住一件CommedesGarcons，嗰日真係好似自信啲。由CommedesGarcons副線之深受潮人歡迎，可知主線更加魅力沒法擋!今個春夏的CdG擺明車馬挺大日本，紅色大圓點設計好難唔令人聯想到日本國旗，其實又使乜再大日本吖，日本時裝已經大殺四方啦玲姐!<br><br>記者：陳穎欣　<br>攝影：陳盛臣<br>Makeup：Mike　<br>Model：Polina@Starzpeople<br>Joyce（28101120）中環新世界大廈地下</p><p>拿上手份量十足的連身裙，筆挺的布料和多層交叠的設計令人走起路來搖曳生姿。若要玩得激啲，可着埋CdG的網狀橫間襪或小女孩般的喱士小白襪，十足十《Zipper》、《Fruit》影街頭Snapshot的日本妹。</p><p>深受潮人追捧的CdGTee，MainLine中雖沒有Kawaii心心，但換上民族信念的紅色大圓點加「簡約」、「自然」等Message字句，意味更深遠，襯上背心短裙褲，有型又可愛。<br> <br> 白底紅DotTee$930<br> 黑色背心短裙褲$2,900</p><p>懷疑CdG可穿性的人且睇吓自由配搭的可能性，女強人Look一樣能夠做到!SmartCasual派的最佳選擇，背心及膝裙本身的設計已有多重Details位，Accessory最多只可戴條手鏈。<br> <br> 白色薄紗背心$2,600<br> 黑色短裙$2,200<br> 白色透明膠鞋$4,000</p><p>Deconstruction乃川久保玲的拿手好戲，單從這件設計獨特，由膠、網紗和棉等截然不同物料組合而成的長背心褸已盡見功力。<br> <br> 網狀西裝背心褸$8,000<br> 大紅圓點紗裙$3,400<br> 黑色長褲$2,600</p><p>粗Belt固然係今季的HotItem，加埋高腰設計就更大有60年代味道，短褲配紗裙，除可作打底之用，也令打扮更可愛。<br> <br> 紅白粗腰帶背心褸$11,400<br> 白色紗裙$3,400<br> 米白色花邊短褲$2,800</p><p>春日感最重的裝束有這件暗花西裝領款背心，再加埋個大蝴蝶結，雖有同布料的西褲配襯，但若果本身唔係形象極潮的話，絕對不宜全套出動，否則很易會Suddenly變成「花師奶」。<br> <br> 白色大蝴蝶結暗花背心$6,300</p><p>CdG拿手好戲</p><p>日本時裝早已攻陷國際（香港更加係淪陷!），CommedesGarcons就是一個長青、活躍、有影響力和叫座力的名字。今季春夏系列CdG玩「大日本」國旗已經有晒噱頭，加上玲姐拿手的剪裁，大堆頭的薄紗Layering裙子和高腰西裝長、短褸，統統有型又有趣。</p><p>話題Tee作</p><p>繼有眼心心加「PLAY」字Tee和「theRollingStones大脷」話題Tee作後，今季新出的多款Tee，雖然只簡單的一點圓加個英文字，但紅黑白的Color組合，醒目有型，必定成為崇日潮人爭相炒賣的目標。我就睇中SimplicityNatureBeauty，你呢?</p><p>靚西裝褸
</p><p>西裝褸款經常畀人硬繃繃、較中性的感覺，但經玲姐的些微改變，襯上多層紗裙，便有型得嚟又靚囉。</p><p>男仔頭</p><p>Garcons唔單只時裝充滿玩味，其時裝秀的化妝髮型Styling設計也很有可觀性。</p></body></html>