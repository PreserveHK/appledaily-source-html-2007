<html><header><meta charset="utf-8"><title>搜括環保車之八：<br>SubaruR2Cute樣啱潮女</title></header><body><h1>搜括環保車之八：<br>SubaruR2Cute樣啱潮女</h1><p>喺環保署公布嘅環保汽油私家車名單中合共有11款咁多，但有3款由於代理方面未正式公布減稅後嘅最新售價，所以呢個《搜括環保車》專欄，今日將會係最後一次同大家見面；而今日嘅主角，就係以Cute賣相去吸引潮女做Fans嘅SubaruR2。<br>講真，SubaruR2又點止淨係得個Cute樣咁簡單吖！因為佢雖然車仔細細，但原來車廂空間都OK㗎，就算前後兩排座椅坐滿乘客，尾廂仲有唔少空間可以俾你擺行李。引擎配搭方面，廠方就幫佢安排咗一台658c.c.直4DOHC引擎，最大馬力輸出54匹；或者大家會問，台Eninge咁細Power，載滿人嗰陣夠唔夠力㗎？其實呢樣嘢大家又唔使擔心，因為喺i-CVT無段變速自動波嘅輔助下，絕對NoProblem！耗油量方面就更低，若以廠方公布嘅4.5L/100km及$12.98/L嘅油價嚟計算，平均每公里油費約係$0.58，抵呢？<br><br>記者：鄭達基</p><p>可慳稅款：$6,681<br> 售價：$85,900<br> 查詢：MotorImage（25112727）</p></body></html>