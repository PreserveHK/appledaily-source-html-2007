<html><header><meta charset="utf-8"><title>長髮大眼洋娃娃最邪？
</title></header><body><h1>長髮大眼洋娃娃最邪？
</h1><p>網友curious5354得閒過頭，竟然整蠱同學，話畀人聽學校個鋼琴有靈體依附，嚇得同學仔面容扭曲，呢件事令佢聯想到，屋企又有啲咩最容易被靈體依附呢？於是佢發起個post，叫人投票，從放置懷舊相片的相架、長髮大眼洋娃娃、陳年衣櫃、經常瀏覽靈異網頁的電腦、化妝用小鏡子、舊樂器、廚具及鞋等作出選擇，結果「長髮大眼洋娃娃」大比數勝出！大概係網友睇得《嘩鬼回魂》之類多，覺得呢啲公仔「表情好像在陰陰嘴笑」、「對眼好似定定咁望住你」，甚至有網友聽過話大眼洋娃娃夜晚會眨眼、長指甲，搞到我都唔敢擺我至愛嘅大眼B女出嚟啦！<br><br>記者：小雲<br>網址：cyberx.fransoftlab.com/cgi-bin/topic.cgi?forum=2&amp;topic=4936</p></body></html>