<html><header><meta charset="utf-8"><title>國際Gossip<br>以色列大使露天玩SM</title></header><body><h1>國際Gossip<br>以色列大使露天玩SM</h1><p>以色列駐薩爾瓦多大使拉斐爾（TsurielRaphael圖）可能係外交界最坦蕩蕩嘅一個人。佢坦蕩到喺官邸嘅庭院剝光豬，通地擺滿性玩具，佢本人仲咬住一個SM玩具膠波，雙手綁住，飲到醉醺醺，呢個畫面得兩個字︰淫亂。呢單嘢發生喺兩個星期前，本來閂埋門做乜都無人理你，但拉斐爾硬係要露天行事，結果俾警察見到，又俾傳媒爆咗出嚟，咁羞家、咁肉酸，以色列外交部立即召佢回國，尷尬到不得了。拉斐爾舊年至升職，第一次做駐外大使就整單咁杰嘅，怕且以後可以返歸日日玩佢啲性玩具。<br> 路透社/英國廣播公司</p></body></html>