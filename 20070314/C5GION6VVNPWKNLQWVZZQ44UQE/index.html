<html><header><meta charset="utf-8"><title>求驗客手記：情場得意球場就......　費拉利唔該執生 - 求驗客</title></header><body><h1>求驗客手記：情場得意球場就......　費拉利唔該執生 - 求驗客</h1><p>羅馬中堅費拉利近年越踢越跌watt，今季後備居多，而且有機會踢正選都係甩甩漏漏，連國家隊席位都冇埋，但佢嘅場外生活就多采多姿，新女友耶斯皮卡唔只樣靚身材正，更係早前AC米蘭會長貝盧斯科尼公開情挑嘅對象之一，今次費拉利應該執到寶啦！呢位前度意國新希望，情場咁得意，球場就要加把勁喇！</p></body></html>