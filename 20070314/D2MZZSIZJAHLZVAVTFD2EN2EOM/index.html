<html><header><meta charset="utf-8"><title>香薰菜療情傷<br>GiGi靚番好運來</title></header><body><h1>香薰菜療情傷<br>GiGi靚番好運來</h1><p>最近十分黑仔的梁詠琪（GiGi），早前出席活動時又跌倒又走光，冇幾耐又宣布已同法籍老外分咗手，身心俱疲，心情梗係唔好，難怪瘦到皮包骨兼面容憔悴，真係我見猶憐。男朋友就搵唔到畀佢喇，但係可以教佢用香薰煮餸，利用嗅覺同味覺幫助舒緩情緒，希望佢心情開朗，養番靚個樣，愛情事業都有運行！<br><br>記者：趙珮倩<br>攝影：陳偉強<br></p><p>示範及資料提供：<br> 營養生物科技學博士林日陞<br> <br> 鳴謝：<br> 芳恩有限公司（93807846）		　　　<br> 提供FLORAM有機香薰油<br> CNIHKLTD（23978849）<br> 提供不銹鋼廚具　　　</p><p>1小滴已足夠
</p><p>煮食用的香薰油，是有機香薰油，不含有害物質；但由於香薰油的香味活躍成份比一般香草多9倍，所以用香薰油煮餸，千萬別貪心，落1小滴已有足夠療效，吸收過多可能會令人頭暈作嘔呢！此外，烹調香薰油菜式應以不銹鋼或純金屬的廚具，不宜用易潔鑊，避免有化學物質破壞香薰油的成份。</p><p>異國香料牛腰肉
</p><p>需時：30分鐘<br> 價錢：$30/2人<br> <br> 材料：牛腰肉250克（切厚片）、鼠尾草碎/芫荽碎/香草碎/羅勒碎/蒜茸各1茶匙、橄欖油3湯匙、鹽少許、薄荷香薰油1滴</p><p>做法：先將所有香草混合，下橄欖油/鹽拌勻，加入香薰油，然後放入牛腰攪勻；預熱焗爐至190℃，平放牛腰肉焗15分至熟即成。<br> <br> 知多啲：薄荷香薰油令人提神醒腦，舒緩精神疲倦。</p><p>牛肉
</p><p>售價<br> （a）$36/斤　平之選<br> （b）$14.9/0.44磅<br> （c）$15.8/200g<br> （d）$22/100g&#13;</p><p>迷迭香焗豬扒</p><p>需時：30分鐘（不計醃肉時間）<br> 價錢：$20/2人<br> <br> 材料：豬扒2塊、粗鹽2湯匙、黃糖1湯匙、水1杯、橄欖油1/4杯、胡椒碎/迷迭香/香草碎各1/2茶匙、迷迭香香薰油1滴、意大利甜酸醋/葱碎少許、&#13;</p><p>做法：豬扒切件，以粗鹽/黃糖/水醃4小時；將橄欖油/胡椒碎/迷迭香/香草碎/意大利甜酸醋/香薰油/葱碎拌勻，豬扒蘸上以上混合<br> 材料，放入焗爐190℃焗15分鐘。<br> <br> 貼士：醃豬扒時加入適量的水，水的分子有助帶動糖份滲入肉質。<br> <br> 知多啲：迷迭香香薰油能加速血液循環，增加傳送到腦部的氧氣，使人精神飽滿。</p><p>豬扒
</p><p>售價<br> （a）$28/斤<br> （b）$15.9/磅　平之選<br> （c）$33/公斤<br> （d）$16/100g&#13;</p><p>薄荷橘汁煎魚
</p><p>需時：30分鐘<br> 價錢：$30/2人<br> <br> 材料：魚柳450克、粟粉/麵粉/水各1/4杯、蛋白1隻、檸檬汁/蜜糖/薄荷碎/橙肉碎/香草碎各1/2茶匙、檸檬皮香薰油1滴</p><p>做法：魚柳洗淨切厚件，以粟粉/麵粉/水/蛋白/檸檬汁/蜜糖/薄荷碎/橙肉碎/香草碎/香薰油醃10分鐘；燒熱鑊，慢火煎魚柳至金黃即成。<br> <br> 知多啲：檸檬皮香薰油能令人開心，有振奮精神作用。此外，魚肉含豐富蛋白質，有助腦部製造更多能提升情緒的化學血清素。&#13;</p><p>魚柳</p><p>售價<br> （a）$20/磅　平之選<br> （b）$37.9/1.7磅<br> （d）$20/100g<br> &#13;</p><p>香薰蔬菜湯</p><p>需時：50分鐘<br> 價錢：$25/4人<br> <br> 材料：西蘭花/椰菜花各1棵、薯仔/紅蘿蔔/洋葱各1個、椰菜1/4個、腰果醬1茶匙、黑椒碎/荷蘭芹/百里香少許、雞湯2杯、油1湯匙、柑橘香薰油1滴、鹽少許</p><p>做法：先將西蘭花/薯仔/紅蘿蔔/洋葱切細粒，椰菜切粗條；燒熱鍋，下油，炒香洋葱/荷蘭芹/百里香/黑椒碎，加入薯仔/紅蘿蔔粒，然後落雞湯/4杯水/香薰油，煲30分鐘。最後放入腰果醬及其餘蔬菜，煲10分鐘，落鹽調味即成。<br> <br> 知多啲：柑橘香薰油使人心曠神怡，心情開朗。&#13;</p><p>西蘭花</p><p>售價<br> （a）$12/斤　平之選<br> （b）$3.9/棵<br> （d）$6.5/100g&#13;</p><p>雜菌薑油雞
</p><p>需時：15分鐘<br> 價錢：$30/2人<br> <br> 材料：雞胸肉250克、雜菌2杯、蜜糖/意大利甜酸醋各1湯匙、鹽/胡椒粉各少許、香草碎1茶匙、橙味香薰油1滴、薑絲/葱絲各少許</p><p>做法：將雜菌/薑/葱混合，加入蜜糖/意大利甜酸醋/香草碎/香薰油拌勻；雞胸肉切幼條以鹽/胡椒粉略醃；燒熱鑊，下雜菌炒3分鐘，然後加入雞肉炒熟即可上碟。<br> <br> 知多啲：橙味香薰油有助調整精神，令人不易變得頹廢，且充滿喜悅。&#13;</p><p>　薑</p><p>售價<br> （a）$8/斤　平之選<br> （b）$4.9/磅<br> （c）$4.8/150g<br> （d）$2.2/100g&#13;</p><p>超市/街市資料</p><p>a.九龍城街市<br> 九龍城衙前圍道100號市政大廈<br> <br> b.百佳27167900<br> 九龍城廣場LG22舖<br> <br> c.惠康27184096<br> 九龍城太子道388至390號地下<br> <br> d.city'super23758222<br> 尖沙嘴海港城3樓3001號舖&#13;</p></body></html>