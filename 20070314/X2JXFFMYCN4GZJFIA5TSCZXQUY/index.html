<html><header><meta charset="utf-8"><title>K2義賣3個價<br>$30$50$80</title></header><body><h1>K2義賣3個價<br>$30$50$80</h1><p>買嘢雖然係一個使錢行動，但有時都可以成為一種慈善之舉。明天K2與慈善團體香港職業發展服務處合作，舉辦「開倉義賣2007」活動，捐出服裝，以義賣形式為該處籌款，貨品除有秋冬季，更有春夏衣物，價錢一律以$30、$50和$80發售。一邊瘋狂shopping，一邊做善事，係咪從未想過shopping都可以咁有意義咁有貢獻呢？<br>記者：葉雪芯<br>攝影：陳陶鈞、陳偉強<br>Model：Willian、Hidy</p><p>（左）柑色長袖上衣，剪裁比較鬆身。$30<br> <br> （右）棗紅色有帽zip-up衞衣，白色大波點圖案搶眼。$80</p><p>自備現金購物袋</p><p>今次義賣籌得的款項，將全數撥捐香港職業發展服務處推行嘅就業輔導計劃，連F.C.K.高級人力資源及行政經理CarolineHo都話，呢個活動可謂雙贏：想買潮流服飾嘅年輕人可以平價買衫；失業及待業嘅又可藉義賣活動獲得聘用，學習銷售技巧及得到實際工作經驗。今次義賣嘅衫多以春夏季為主，部份亦有秋冬季，上衣、褲一律$30，冷物全部$50，男女裝褸款件件$80，價錢絕對吸引！記住，因為今次是籌款性質，你畀嘅一分一毫都會放入籌款箱，而且只收現金，不設找續，仲要自備購物袋啊！</p><p>春夏衫裙褲$30</p><p>暖暖冷物$50</p><p>男女裝褸款$80<br><br>GIRL</p><p>Boy</p><p>開倉資料</p><p>香港職業發展服務處之K2開倉義賣2007<br> 日期：3月16至18日<br> 時間：<br> 3月16日　11:00am-9:00pm<br> 3月17-18日　11:00am-6:00pm<br> 地點：黃大仙下邨龍和樓地下香港職業發展服務處<br> 查詢：23267862</p></body></html>