<html><header><meta charset="utf-8"><title>鄭融開個唱先吊Fans胃口</title></header><body><h1>鄭融開個唱先吊Fans胃口</h1><p>去年鄭融（Stephanie）的一首《紅綠燈》唱到街知巷聞，在各大頒獎禮上得到好成績，談到紅館個唱，她表示雖然是其夢想，但就寧願慢慢來，因為她渴望自己的演唱會能在引頸以待下舉行外，還要令fans樂而忘返，果然志向遠大！</p><p>早前有傳唱片公司有意為鄭融舉行演唱會，入行三年多的她卻覺得現在不是最佳時機，雖然她渴望開個唱，但就覺得若要舉行一個有口碑的演唱會，起碼要用一年時間籌備，她日前說：「如果公司真係幫我開演唱會嘅話我好開心，我一定會做到最好，但我覺得𠵱家未係最啱嘅時候，雖然舊年《紅綠燈》得到唔錯成績，但仲未夠歌去開演唱會。」<br> Stephanie又認為太倉卒開個唱，只會令壓力更大，弄巧反拙，她說：「畀一年時間我去籌備嘅話，一定會做得好好，如果時間太急，我諗出嚟嘅效果唔會好，我真係好想自己嘅演唱會係會有好多人期待去睇，睇完之後又會留下一個好深刻嘅印象。」</p><p>挑戰扮大肚婆</p><p>早前客串演出電影《賣魚的春天》的Stephanie，在片中扮演大肚婆，談到這個新嘗試，她感到很高興，她說：「我好開心可以同楊千嬅同陳奕迅合作，重要嘅係拍我最鍾意嘅喜劇。」<br> 採訪：李珮洳<br> 攝影：仇志德<br> 場地提供：太古廣場<br> 服裝提供：FrenchConnection<br> 髮型：TavinLiu@HairCulture<br> 化妝：vincitsang.com&#13;</p></body></html>