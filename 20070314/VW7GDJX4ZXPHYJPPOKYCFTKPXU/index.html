<html><header><meta charset="utf-8"><title>馮仁昭四圍超：溫碧霞出埃及陪屋企人 - 馮仁昭</title></header><body><h1>馮仁昭四圍超：溫碧霞出埃及陪屋企人 - 馮仁昭</h1><p>溫碧霞（Irene）日前去咗廣州，為一個內地服裝品牌拍攝廣告硬照。呢輪佢啱啱拍完彭浩翔嘅新片《出埃及記》，飾演一個啤酒女郎，同任達華仲有一段情。Irene話：「我一向幾鍾意呢位導演嘅拍戲風格，今次終於可以合作，覺得感覺幾好。呢排會得閒啲，我希望可以陪吓屋企人。」</p></body></html>