<html><header><meta charset="utf-8"><title>陳冠希屈服唔Rap唱《倩女幽魂》斷纜</title></header><body><h1>陳冠希屈服唔Rap唱《倩女幽魂》斷纜</h1><p>陳冠希（Edison）前晚與陳奕迅和郭偉亮舉行音樂會，一向走型格HipHop路線的Edison破格唱冧歌，更唱出張國榮名曲《倩女幽魂》，令全場觀眾嘩然，不過他騷後卻說：「我諗住全晚都係rap，但好多歌都夾唔到，所以最後都屈服。」</p><p>陳冠希、陳奕迅（Eason）和郭偉亮（Eric）前晚以黃金組合「凸」的身份在灣仔會展舉行「加州紅903黃金組合音樂會」，Eason的媽媽、太太徐濠縈和愛女康堤、EricKwok女友葉佩雯、梁漢文女友Karen和容祖兒等都有到場支持。</p><p>唱歌力不從心</p><p>曾與EricKwok組成Swing的Jerald，現已退居幕後，前晚他擔任音樂總監，但他不時上台跟Eric合唱，二人在唱出歌曲《開始到最後》時，Jerald更一度激動落淚，台下觀眾即時拍掌支持鼓勵，他即說：「你哋唔好玩我啦。」<br> 現已貴為潮流品牌行政總裁的Edison，一向走HipHop路線，前晚他破例唱冧歌迎合兩位拍檔，他出場唱出張國榮的《倩女幽魂》時，甫開口即令全場觀眾嘩然，反應甚大。Edison也有跟兩位拍檔合唱歌曲，不過見他只可唱出一段，其餘時間站在台上，顯得有點力不從心，他與Eason唱《幸福摩天輪》時更互玩咪嘴演出，甚為搞笑。當Edison唱出寫給現任女友Vincy的歌曲《愛似陳冠希》時，將愛情比喻為一把鎖。&#13;</p><p>鍾鎮濤最搶鏡</p><p>擔任演唱會嘉賓的鍾鎮濤（阿B）搶盡風頭，四位男子組先合唱了《癡心的一句》後，Eric大讚B哥哥更適合凸，Eric說：「其實B哥哥先係最凸嗰個，得你一把聲係咁，又靚仔又有才華，係我哋三個嘅混合體。」阿B搞笑地說：「咁我應該改名叫中間凸。」其間Eason插嘴指Eric穿着短褲上台表演，他說：「我未見過artist上台着短褲，你着短褲叫埋我啦。」<br> 完場時，現場播放香港小姐音樂，三位猛男繞場一周向觀眾揮手。問Edison是晚唱歌，觀眾反應好熱烈，他說：「原本我只諗住全晚都係rap，但好多歌都夾唔到落去，所以最後都屈服，就有啲緊張。」<br> 採訪：胡比　攝影：陳偉權</p></body></html>