<html><header><meta charset="utf-8"><title>環球片場：納奧美發老脾打真軍</title></header><body><h1>環球片場：納奧美發老脾打真軍</h1><p>黑珍珠納奧美金寶（NaomiCampbell）脾氣臭檔係人都知，不過美國快餐連鎖店DunkinDonuts一啲都唔介意，搵佢擔任一隻全新飲品嘅代言人。喺呢個全新廣告中，納奧美着住低胸裝喺屋企掘草，點知踩爛隻名貴高踭鞋，納奧美因此發老脾，亂揼泥鏟同掟玻璃，同真實嘅佢差無幾，之後飲咗一啖快餐店新上市嘅冰香草紅茶後，當堂變番個斯文名模。阿Net覺得搵納奧美扮呢個瘋婦角色，真係最貼切不過。<br> <br> 網址： http://www.youtube.com/watch?v=cpJcFmcQyfs </p></body></html>