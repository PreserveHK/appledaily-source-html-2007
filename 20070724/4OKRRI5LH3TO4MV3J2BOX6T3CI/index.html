<html><header><meta charset="utf-8"><title>蘇said：虎哥啃快餐欠情趣 - 阿蘇</title></header><body><h1>蘇said：虎哥啃快餐欠情趣 - 阿蘇</h1><p>真係日頭唔好講人，前排講開虎嫂，阿蘇就喺中環撞到「虎哥」食晏！佢老竇身家億億聲，虎哥又從事金融證券，身家夠晒豐厚，斷估唔去扒房，都去酒店中菜廳啦，叫你估中環50個地點都估唔中，虎哥居然走去太子大廈嘅Canteen食飯，仲同成班繁忙嘅都市人一齊迫，排隊買完盒40蚊嘅沙律，就迫埋張六人枱度開餐，連飲品都冇買杯，15分鐘醫完肚就走人。阿蘇奉勸虎哥一句，辛苦搵來自在食，男人工作雖然緊要，但冷落嬌妻嘅後果可大可小，有時間應該call埋太太一齊，食個quicklunch見個面，維持吓感情啦。<br> 撰文：阿蘇<br> 本欄逢周一至六刊出</p></body></html>