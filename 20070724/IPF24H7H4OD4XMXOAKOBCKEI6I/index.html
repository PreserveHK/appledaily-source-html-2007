<html><header><meta charset="utf-8"><title>馮仁昭四圍超：克勤「老婆脾氣冇變」 - 馮仁昭</title></header><body><h1>馮仁昭四圍超：克勤「老婆脾氣冇變」 - 馮仁昭</h1><p>李克勤噚日着住老婆盧淑儀準備嘅柑圖案Tee到商台，寓意出新碟掘金。有雜誌寫盧淑儀產前暴躁離家，揸車到山邊打機，克勤解釋話原因好簡單，就係屋企裝冷氣整嘢，有時女人唔適合喺屋企咪要出一出去，老婆脾氣冇變，兩個人十幾年都冇冷戰過。至於BB係仔定女，佢指睇首歌就知，暗示一索得男。</p></body></html>