<html><header><meta charset="utf-8"><title>金馬獎提名感受</title></header><body><h1>金馬獎提名感受</h1><p>古天樂：努力冇白費</p><p>古天樂首次獲金馬提名最佳男配角，昨日他表示：「好開心，但對手嘅戲冇睇，所以唔知機會有幾多，其實可以得到提名，已證明咗努力冇白費。」<br> </p><p>吳京:對手實在太強</p><p>吳京憑《男女本色》提名最佳男配角，他昨日身在北京聽到自己入圍的消息時喜不自勝，他說：「我真係好開心，不過對手有古天樂、梁家輝，實在太強，能夠入圍已經很滿意。」</p><p>邵美琪:當提名係攞獎</p><p>邵美琪憑《跟縱》角逐金馬獎最佳女配角，她昨日在電話中談及入圍感受：「好開心可以參加金馬獎，我當提名係攞獎啦!就算真係有機會攞獎嘅話，都係導演嘅功勞。」</p><p>游乃海:根本就贏唔到</p><p>游乃海執導的《跟縱》雖獲提名最佳導演，但他揚言純為陪太子讀書，他接受電話訪問說：「根本就贏唔到，輸硬，對手係李安呀!佢係全球公認最有成就華人導演，我今次參加金馬獎都係掹吓車邊，更何況我係第一次做導演拍電影，僅屬於小學生階段，李安已大學畢業。」</p></body></html>