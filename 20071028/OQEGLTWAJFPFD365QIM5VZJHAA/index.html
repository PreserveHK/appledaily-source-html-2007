<html><header><meta charset="utf-8"><title>42歲牛一　好事成3<br>城城賀壽熊黛林送上門</title></header><body><h1>42歲牛一　好事成3<br>城城賀壽熊黛林送上門</h1><p>郭富城及鄭秀文等前晚往數碼港領取由《Elle》雜誌舉辦的StyleAwards，前日42歲生日的城城，透露生日前夕排舞至凌晨，然後趕返家舉行派對慶祝，他承認緋聞女友熊黛林也在場。對於何時才公開戀情，他則表示「要答一早答咗」。</p><p>郭富城和鄭秀文等藝人，前晚齊往數碼港出席《Elle》雜誌為慶祝創刊20周年而舉辦的ElleStyleAwards頒獎禮（得獎名單見附表）。獲頒發年度傑出藝人獎項的城城，前日正好42歲生日，其個唱門票又在15分鐘內賣光，記者恭喜他三喜臨門，問他生日願望是甚麼？城城笑說：「都係身體健康啦。」問他是否屬於「愛情萬歲」的人，他說：「在我嚟講，排第一位係工作、第二位係家庭，我喺工作上仲有好多理想。」</p><p>排舞後派對狂歡</p><p>城城透露大前晚生日前夕還在排舞，排至凌晨完結後，即趕返家與大班好友開生日派對，問他熊黛林有否在場？他說：「有，好多人都有到。」那熊黛林有否獻上birthdaykiss，以及送了甚麼禮物給他？城城一概笑而不答。<br> 記者問城城為何不趁生日正式公開戀情？他說：「件事唔係大家想像中咁樣，有異性朋友好正常啫，佢（指熊黛林）係我其中一個傾得埋嘅異性朋友，我想集中喺工作方面，要答一早答咗啦。」記者又指熊黛林曾透露為賀城城生日要專誠請假，他聽完甜笑說：「冇咁誇張呀？」&#13;</p><p>鄭秀文感激歌迷</p><p>另一得獎者鄭秀文自言要將獎項送給fans，她說：「我𠵱家工作都係為我身邊鍾意嘅人同fans做，我之前好任性休閒咗兩年，好多謝fans咁有耐性、同埋可能接受我啲唔好嘅新聞。」談到衣着打扮，她指喜歡較中性的打扮，又很欣賞吳君如的品味。採訪:JessicaNgan<br> 攝影:RickyChan&#13;</p><p>ElleStyleAwards主要得獎名單</p><p>年度傑出藝人：郭富城<br> 風格大賞：張曼玉<br> 魅力大賞：劉嘉玲<br> 時尚大賞：莫文蔚<br> 年度傑出女性：陳方安生<br> 網上最受歡迎藝人：桂綸鎂<br> 最性感女演員：舒淇<br> 最性感男演員：任達華<br> 最具個性男演員：甄子丹<br> 最具個性女演員：張靜初、李小璐<br> 最具風格女歌手：鄭秀文<br> 最具風格男歌手：陳奕迅<br> 最具風格女演員：周迅<br> 最具風格男演員：張震<br> 最具風格模特兒：渡邊杏<br> 最具風格時裝設計師：DerekLam<br> H&amp;M最具人氣女演員：金亞中<br> <br> 資料來源：ElleSytleAwards大會&#13;</p></body></html>