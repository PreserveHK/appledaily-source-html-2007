<html><header><meta charset="utf-8"><title>切尼唔得閒認奧巴馬</title></header><body><h1>切尼唔得閒認奧巴馬</h1><p>美國副總統切尼同總統參選人奧巴馬（BarackObama）一白一黑，一個共和黨一個民主黨，點知原來係遠房親戚。切尼老婆琳內（LynneCheney）上個禮拜爆響口，查族譜查到佢兩個原來係疏堂表親，源頭追溯到十七世紀咁耐。不過切尼前日（周五）接受CNBC電視台訪問時話，佢兩個唔得閒相認，未傾過呢個問題。梗係啦，選情咁敏感，多一事不如少一事。<br> 美聯社</p></body></html>