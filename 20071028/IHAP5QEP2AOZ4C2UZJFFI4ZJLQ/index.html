<html><header><meta charset="utf-8"><title>馮仁昭四圍超：F4開騷歌迷內訌 - 馮仁昭</title></header><body><h1>馮仁昭四圍超：F4開騷歌迷內訌 - 馮仁昭</h1><p>F4噚日喺台灣嘅台大體育館舉行音樂會，吸引咗5000名fans捧場，當中仲有好多日本歌迷遠道而嚟，大大增加咗去台灣旅客嘅數量。噚日場館外擺咗F4嘅紀念品攤檔，唔少fans爭相購買，當中以言承旭同周渝民嘅紀念品銷情最好，不過佢哋兩批fans就唔多和氣，各自大嗌偶像個名，越叫火藥味就越濃，好彩大家都係動口冇動手。</p></body></html>