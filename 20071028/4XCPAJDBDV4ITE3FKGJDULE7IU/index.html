<html><header><meta charset="utf-8"><title>馮仁昭四圍超：任港秀歸隱做虔誠OL - 馮仁昭</title></header><body><h1>馮仁昭四圍超：任港秀歸隱做虔誠OL - 馮仁昭</h1><p>久未露面嘅任港秀（右）前晚喺銅鑼灣出席一間美容院開幕禮，佢起初話自己已經唔係圈中人，所以拒絕接受訪問，之後佢話𠵱家做OL，喺一間基督教機構工作，有宗教信仰後生活得好開心。任港秀話𠵱家冇諗過拍戲，問佢早前同高皓正結伴睇球賽，佢話係私事而唔回應。</p></body></html>