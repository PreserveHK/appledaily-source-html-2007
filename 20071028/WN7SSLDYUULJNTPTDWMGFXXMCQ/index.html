<html><header><meta charset="utf-8"><title>火辣戰果：車仔、紅魔齊大捷 - 牽牛</title></header><body><h1>火辣戰果：車仔、紅魔齊大捷 - 牽牛</h1><p>上周六英超聯，兩支強隊均主場大捷，曼聯憑拿尼、朗尼的入球及泰維斯梅開二度，以4:1大勝米杜士堡，取得聯賽8連勝，並壓過周日才有比賽的阿仙奴升榜首；車路士憑杜奧巴梅開二度以6:0大勝曼城。牽牛</p><p>曼聯挾着英超7連勝威勢，臨場飛數亦獲支持；曼聯主W維持1.16倍，「讓球主客和」「主勝」則由1.57倍跌至1.53倍。</p><p>拿尼搶鏡閃電入球</p><p>主隊今仗陣容稍欠完整，左閘艾拉因傷缺陣，由奧沙頂上，老將史高斯缺陣，幸新加盟的夏格維斯復出鎮守中場。曼聯今仗起用葡萄牙雙翼基斯坦奴朗拿度（C朗）及拿尼攻堅，拿尼上半場明顯較師兄活躍，開賽僅3分鐘，即在左輔位擺脫4名米杜士堡球員，禁區頂勁射入網，曼聯閃電先開紀錄，拿尼「首名入球」亦有7倍。<br> 不過米堡針對主隊兩閘不穩問題，以側擊戰術反撲，6分鐘土耳其前鋒端基右路傳中，艾利亞廸里頂入，米堡追成1:1平手；原本米堡更有反超前機會，但左中場達寧接應長傳頭槌攻門，可惜僅僅斜出。達寧33分鐘卻成為輸波罪人，這位英格蘭國腳在自己禁區遲遲未能解圍，被拿尼從後「篤」走腳下球，主隊前鋒朗尼「一聲唔該」射入，曼聯亦以2:1領先上半場。</p><p>曼城吞6隻光蛋</p><p>換邊後，曼聯繼續控制戰局，55分鐘憑一次美妙組織，由泰維斯接應朗尼「後踭」妙傳，輕鬆射入，以3:1拋離比分。泰維斯及後再建一功，曼聯順利以4:1勝出，開出「主勝」，並以26分壓過阿仙奴，至少成為24小時聯賽1哥。<br> 同日另一場英超賽事，車路士憑艾辛先開紀錄，杜奧巴連建兩功，加上祖高爾、沙洛文卡勞及舒夫真高的入球，主場以6:0大勝曼城；令客軍錄下由艾歷臣執教以來最大敗仗。</p></body></html>