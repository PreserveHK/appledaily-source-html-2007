<html><header><meta charset="utf-8"><title>對Mon有話兒：Rain瞓身狂舞挽聲譽</title></header><body><h1>對Mon有話兒：Rain瞓身狂舞挽聲譽</h1><p>歌手Rain前晚喺韓國大邱舉行演唱會，雖然話係慶祝當地成功申辦2011年世界田徑錦標賽，但之前佢喺美國等地連番取消個唱，今次算係洗底演出。為咗搞氣氛，Rain仲叫場內2萬5千名fans高舉手機當螢光棒fing，場面非常壯觀。<br> <br> KFGOMARIN：今次演出做咗好多準備，睇到Rain同工作人員好用心機。<br> <br> Rain魔人：真係好羨慕入場觀眾，希望能夠見到Rain哥哥。<br> <br> BODO：當晚舞台真係令人感動，睇多幾次都唔會覺得悶。<br> <br> BAEBAE：希望能夠喺韓國再睇到咁有規模嘅演出，真係好型。<br> <br> 阿Deep睇過短片都覺得fans好團結，單係阿Rain嘅貼身衫，都足夠令歌迷fing爆全場。<br> <br> 短片網址： http://kr.news.yahoo.com/service/news/shellview.htm?linkid=4&amp;articleid=2007102811050544370&amp;newssetid=1352 <br> <br> 討論區網址： http://tvzonebbs6.media.daum.net/griffin/do/talk/gallery/rain/read?bbsId=S000007&amp;articleId=8346 </p></body></html>