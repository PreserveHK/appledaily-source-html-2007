<html><header><meta charset="utf-8"><title>紅唇香吻　啜Honey全面滋潤</title></header><body><h1>紅唇香吻　啜Honey全面滋潤</h1><p>一到冬天，皮膚難免亁旱緊皺，既唔舒服又唔靚，但總唔能夠成日都敷住塊保濕面膜㗎。咁點算呢？其實，與其外敷，不如內服啦──食多啲蜜糖，咁就由內至外都得到真正嘅滋潤。不過要注意，蜜糖遇熱會失去營養，所以千祈咪倒落鑊煮呀！嗱，今日教大家做幾道菜，係適合以蜜糖做伴食醬汁嘅；食咗之後，自然成個人滋潤番晒喇！</p><p>記者：林佩婷<br> 攝影：陳偉強<br> 示範：香港日航酒店<br> 行政總廚司徒增斌（23134222）</p><p>紅唇香吻</p><p>需時：11/2小時<br> 價錢：$50/1人<br> 材料：蟹肉30克、魚膠片1片、玫瑰花花瓣2片（切絲）、蜜糖2茶匙<br> 木魚水：木魚絲2湯匙、昆布2湯匙、水9湯匙（全部材料大火滾起隔渣）</p><p>做法：蟹腳去殼拆肉後烚熟；(1)木魚水加魚膠片中火煮2至3分鐘後，倒入蜜糖。(2)將蟹肉及蜜糖汁料放進透明杯內，雪藏約1小時，凝固後以玫瑰花絲鋪面。<br> 貼士：可選用阿拉斯加或皇帝蟹腳。</p><p>阿拉斯加蟹</p><p>售價<br> （a）$185/斤</p><p>火燄三文魚刺身伴<br>檸檬蜜醋汁配酸薑</p><p>需時：2小時10分鐘<br> 價錢：$120/1人<br> 材料：三文魚80克（切粒）、檸檬1個（榨汁）、蜜糖4湯匙、芥末菜20克（切碎）、薑少許（切絲）、日本醋1湯匙、小紅蘿蔔30克（切片）、油適量<br> 醬汁：蜜糖2湯匙、日本醋1湯匙、檸檬汁1湯匙<br> 做法：蜜糖/檸檬汁/日本醋攪勻，然後將三文魚放入浸約2小時撈起。三文魚用慢火煎四面約1分鐘，攤凍後和小紅蘿蔔/芥末菜/薑絲拌勻，最後淋上醬汁。</p><p>三文魚</p><p>售價<br> （a）$36.8/磅　平之選<br> （d）$23.7/172g</p><p>香煎迷你牛柳大蝦配<br>蜜糖士多啤梨梳朗汁</p><p>需時：15分鐘<br> 價錢：$150/1人<br> 材料：新西蘭牛柳100克、大蝦1隻（去殼）、苦白菜30克、鹽/黑胡椒碎各少許、油適量<br> 荷蘭汁：清牛油100毫升（將牛油溶掉後只要最上一層）、蛋黃1個、白酒1湯匙<br> 士多啤梨汁：士多啤梨5粒（打溶）、蜜糖2湯匙<br> 裝飾：肉桂1枝塗上蜜糖少許，然後黏上芥末紫菜少許。<br> 做法：於牛柳面灑上鹽及黑胡椒碎後用大火煎約6分鐘，蝦去殼去腸大火煎半分鐘，苦白菜切開後中火用油煎香。上述3種材料上碟後，於碟邊放上裝飾，最後淋上荷蘭汁及士多啤梨汁（即梳朗汁）。</p><p>新西蘭牛柳</p><p>售價<br> （a）$56/斤　平之選<br> （d）$45/100g</p><p>心心相印</p><p>需時：15分鐘<br> 價錢：$30/1人<br> 材料：士多啤梨2粒（切半）、鵝肝20克、玫瑰花花瓣3塊<br> 醬汁：士多啤梨汁3湯匙、意大利黑醋2湯匙、蜜糖半湯匙、橄欖油3湯匙<br> 做法：士多啤梨切半後中間挖空，於挖空位釀入鵝肝，放在花瓣上，最後淋上醬汁。</p><p>鵝肝</p><p>售價<br> （d）$148/80g</p><p>蜜糖朱古力蘋果餅</p><p>需時：3小時<br> 價錢：$50/4人<br> A.慕絲外層材料：蛋黃12個、蛋5隻、黑朱古力700克（坐溶）、檸檬皮5個、忌廉1公升（打起）、魚膠粉20克、糖280克、水100克<br> 做法：糖及清水煲至慢慢起泡，撞入打起之蛋黃，與其他材料攪勻。<br> B.紅花忌廉啫喱材料：忌廉1公升、蜜糖60克、糖300克、蛋黃1隻、紅花9克、魚膠粉20克<br> 做法：蛋黃和糖混合，加入忌廉、蜜糖及紅花，用中火煮至杰身後落魚膠粉。<br> C.蜜糖蘋果材料：蘋果3個（去芯去皮切粒）、蜜糖30克、糖10克（炒成焦糖）、呍呢拿條1/4條<br> 做法：蘋果粒和焦糖用中火炒一炒，再落蜜糖及呍呢拿條煮約5分鐘。<br> D.裝飾：士多啤梨1粒、藍莓/蜜糖蘋果/朱古力片各適量<br> 全個餅做法：將蜜糖蘋果放入紅花忌廉啫喱，放入雪櫃約2小時；之後再做慕絲，均勻鋪在紅花忌廉啫喱外面，最後放上裝飾。</p><p>蘋果</p><p>售價<br> （a）$10/4個　平之選<br> （b）$11/4個<br> （c）$10/4個　平之選<br> （d）$3.2/個</p><p>註：以上價格以1月17日為準，若有變更，則以超市當天實際價格為準。</p><p>超市/街市資料</p><p>a.鵝頸橋街市<br> 灣仔鵝頸橋<br> <br> b.惠康<br> 灣仔軒尼詩道418-428號地庫<br> 28382145<br> <br> c.百佳<br> 鰂魚涌東滙中心S1號舖<br> 22140160<br> <br> d.吉之島<br> 鰂魚涌康山道2號康怡廣場（南座）地下至4樓<br> 28846888</p></body></html>