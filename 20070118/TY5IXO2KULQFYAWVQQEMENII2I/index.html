<html><header><meta charset="utf-8"><title>李多海扮誠懇𢱑銀</title></header><body><h1>李多海扮誠懇𢱑銀</h1><p>韓劇《大話妹》女主角李多海日前唔再講大話，以好誠懇嘅態度拍攝一個維他命產品廣告。拍攝當日氣溫跌到零度以下，但李多海仍然保持開朗笑容同活潑，工作人員都大讚佢夠專業，不過個廣告嘅內容就好鬼老套，講李多海為咗答謝好友嘅關心照顧，所以送咗幾盒維他命丸畀朋友喎。</p></body></html>