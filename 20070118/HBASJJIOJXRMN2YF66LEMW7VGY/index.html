<html><header><meta charset="utf-8"><title>女性保險　中銀保到100歲</title></header><body><h1>女性保險　中銀保到100歲</h1><p>做呢個題目絕對有私心，因為筆者身為女人，好關注自己嘅需要；不過，唔好以為呢個題目只啱女讀者睇，今時今日，做個細心體貼嘅老公或者男友，最好就係幫身邊/背後嘅女人買多一份保障。理財顧問指出，女性要保障自己，投資儲錢以外，理財組合不可或缺的，是購買女性保險，綜觀市面上嘅女性保險產品，中銀提供危疾保障至100歲，計劃最窩心貼身。</p><p>市場上嘅女性保險產品，大致可分為獨立計劃及附加保障兩種，分別在於獨立計劃為「套餐」形式，當中包含人壽保險同其他保障，跟壽險產品相似；個別計劃因有儲蓄成份，所以保費亦相對較高。至於附加保障，一般是投保人購買基本壽險後，再加碼購買的附加保障，由於沒有現金價值，保費相對較低亦較靈活。</p><p>獨立或套餐任選</p><p>無論獨立計劃抑或附加保障，各位姊妹最重要留意當中的免責期（已投保但未生效的空窗期），因為女性保險最大特色，除包括主要的女性危疾，更具備專有的懷孕保障，因此女性保險產品一般都會有兩個免責期，要小心查問清楚，不同保障範疇的免責期限，以免因未能符合條款要求，而被拒索償。<br> 現時，女性保險裏面嘅保障範圍，大致分為危疾及懷孕引起的併發症，當中以危疾保障嘅免責期最短，一般只有60至90日；至於因懷孕及生育引發的索償，免責期多數長1年，部份會減至300日。在免責期內彌患病疾，即使在保障範圍內，亦不獲保障。</p><p>不包懷孕保費更平</p><p>如果投保時經已懷孕，保險公司亦會受保，只是暫時不包括懷孕及嬰兒保障。值得注意的是，不少女性在投保時已決定不會生育，或者已經過了生育年齡，為迎合這班姊妹，部份產品將懷孕保障列為「自選」項目，減低保費之餘，亦增加客戶的靈活性。<br> 各家銀行的女性保險賠償額相若，但與年齡一樣，都有上限，會因應不同範疇有所不同。以懷孕賠償為例，一般為保額30%（或3萬美元/24萬港元），年齡上限多為40至45歲。至於危疾，只有部份銀行（如中銀）提供終身保障，姊妹們投保前最好睇清楚條文。</p></body></html>