<html><header><meta charset="utf-8"><title>求驗客手記：利禾奴炒教練好兒戲</title></header><body><h1>求驗客手記：利禾奴炒教練好兒戲</h1><p>「我抬得起你，就踩得低你！」正是利禾奴班主史派利近日嘅言行寫照。利禾奴近9場聯賽只逢1勝，上仗聯賽俾阿特蘭大狂炒1:5後，史派利盛怒將教練艾列干尼（Arrigoni）踢走；話口未完，艾帥原來深得球員愛戴，幾個主將基斯坦奴盧卡利尼、門將艾米利亞等獲悉後，即時向班主求情。史派利周二決定喺48小時內重聘艾帥，球壇有時都幾兒戲吓！</p></body></html>