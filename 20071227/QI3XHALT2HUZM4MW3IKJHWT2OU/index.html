<html><header><meta charset="utf-8"><title>扑星Day缺席新城冇嘢做<br>基仔自揭肚皮撐艾粒</title></header><body><h1>扑星Day缺席新城冇嘢做<br>基仔自揭肚皮撐艾粒</h1><p>艾粒一連六場的騷前晚在理工綜藝館圓滿結束，擔任嘉賓的古巨基扮聖誕老人大派禮物，又與艾粒在台上大談昨晚缺席新城頒獎禮一事，基仔更不讓性感的少爺占專美，拉起上衣露假肚腩，完騷後他即到鯉魚門，會合台灣組合棒棒堂吃海鮮，以及帶他們到山頂看夜景。</p><p>組合ILoveYouBoyz（艾粒）在理工綜藝館舉行的一連六場「ILoveYouBoyzGAGameShow鬆啲！衣池瀨」，前晚圓滿結束，擔任嘉賓的古巨基沒有反串，卻扮成聖誕老人到場，並下台大派禮物，基仔更笑稱自己為聖誕基。</p><p>台上搞爛Gag</p><p>艾粒將基仔所屬的金牌唱片公司缺席昨晚新城頒獎禮一事，擺上台開玩笑，成員少爺占在麻雀枱打麻雀時問基仔說：「你聽日（指昨日）好似好得閒喎？」基仔聞言說：「係呀。」少爺占續稱：「𠵱家識笑喇，咁應該冇乜嘢做啦呵，聽日會做乜？」基仔表示：「我約咗周星星同阿Zing，化妝個阿Zing。」<br> 少爺占隨即問：「唔係同公司啲朋友一齊打麻雀咩？」基仔謂：「點解你唔問我點解約周星星同化妝阿Zing。」少爺占說：「你有啲準備嚟，所以偏偏唔問。」之後基仔搞爛gag說：「我約埋去扑佢哋boxingday。」艾粒身穿泳衣大賣性感，基仔穿上聖誕老人服，也不輸蝕掀開肚皮，露出白色的假肚腩。<br> 事後問基仔為何獲厚待不用扮女人，他說：「女人扮過，但未扮過聖誕老人，想試吓。」提到騷中講缺席新城頒獎禮，基仔稱是艾粒的意思，綵排時已有，再問缺席新城頒獎禮有何節目，他稱：「會同啲圈外朋友玩。」<br> 有指金牌跟新城因財失義，基仔說：「唔清楚，自己係跟公司頭做嘢。」問可是衝突而致，他說：「咁機密嘅嘢真係唔知，只係知道公司出年有搞騷。」問可怕會被拉低獎項數目以致無望奪傳媒大獎，他說：「唔緊要，最緊要一家人步伐一致。」&#13;</p><p>夜景睇唔成</p><p>此外，基仔完騷後即趕到鯉魚門會合台灣組合棒棒堂吃海鮮，半百歌迷在酒樓外等候，到昨日凌晨十二時許，眾人飲飽食醉後，基仔再帶棒棒堂到山頂看夜景，歌迷們包下15架客貨車尾隨，浩浩蕩蕩的車隊讓半夜的山頂更為熱鬧，基仔及棒棒堂見人太多，擾攘十分鐘後最終沒有下車，原車返回棒棒堂下榻的酒店，中途基仔先行下車離去。<br> 採訪、攝影：王連連、魯萍、陳順禎、陳俊強、娛樂突發組</p></body></html>