<html><header><meta charset="utf-8"><title>迎接數碼廣播<br>免費攞10部機頂盒</title></header><body><h1>迎接數碼廣播<br>免費攞10部機頂盒</h1><p>數碼電視即將開播，各位除咗要確定自己嗰座大廈已經可以接收外，即使屋企已經有部HD級高清電視，都仲未睇得住！因為需要配置一個外置數碼電視接收器先有睇。今日《蘋果》就聯同中原電器送出10部EuronDMB-T02R高清數碼電視接收器，只要快啲答啱問題Fax返嚟，就有機會免費攞走！<br><br>記者：許福合<br>攝影：林栢鈞<br>Model：Mandy</p><p>首創錄影數碼電視</p><p>現時推出巿面嘅數碼電視接收器，亦即俗稱的「機頂盒」，主要分為高清同標清兩個級數，若然想睇到最好最靚畫面，高清版自然係不二之選。今日我哋送出嘅EuronDMB-T02R當然係最靚畫面嘅高清級，除擁有基本電視接收功能外，DMB-T02R仲首創內置錄影數碼電視功能，須知現時錄影機主要都係以類比訊號作錄影，若拎來錄影數碼電視就會大為失色，所以DMB-T02R會採用內建方式提供錄影功能。使用時只須經USB介面，接駁一個USB外置硬碟，即能錄影電視畫面，由於過程全以數碼訊號進行，畫面質素自然係最原汁原味，重播畫面亦同原來分別不大。不過附加錄影功能比較弱，現時只能支援即錄，未有提供預錄設定。</p><p>7天電子節目表</p><p>對於數碼電視接收器，可能大多數人都係只用作睇電視，對內置功能要求唔高；不過自從數碼電視開播，睇電視都可以加入唔少新元素，例如電子節目表。呢個功能並非每部接收器都有提供，DMB-T02R就可以睇到7天節目表；而每當轉台時，畫面亦會顯示將會播放的節目名，咁就唔怕錯過想睇嘅節目喇！<br> 講番DMB-T02R基本規格，支援MPEG2/MPEG4/H.264高清影像輸出，亦具備MGHEG5互動功能，畫面可以選擇以16:9或4:3欣賞，而輸出介面會提供有HDMI、色差、S-Video、AV、光纖及Ethernet，聲音就支援Dobly5.1環迴立體聲。</p><p>畫面試睇</p><p>Profile</p><p>畫面輸出：MPEG2/MPEG4/H.264<br> 聲音輸出：Dobly5.1環迴立體聲<br> 比例：16:9/4:3<br> 輸入：HDMI、色差、S-Video、光纖、Ethernet<br> 體積：292×200×55mm<br> 查詢：中原電器（27707608）</p><p>遊戲篇</p><p>想得到呢部EuronDMB-T02R當然唔係話想要就得，更要闖過以下兩關，答啱問題Fax返嚟就有機會得到一部DMB-T02R。</p><p>第一關問答題</p><p>1.　DMB-T02R經那一個介面接駁硬碟錄影？<br> A　HDMI<br> B　S-Vdieo<br> C　USB<br> <br> 2.　DMB-T02R提供幾天電子節目表？<br> A　7天<br> B　30天<br> C　60天<br> <br> 3.　以下那個並非DMB-T02R畫面比例？<br> A　4:3<br> B　12:10<br> C　16:9</p><p>第二關考眼力</p><p>數碼電視畫面高清級數，乜都清楚啲，考吓各位眼力，估吓以下畫面有幾粒白色珠仔？（以大粒計）</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> <br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> <br> 3.答中所有問題而又最早傳真**的頭10名參加者各得到EuronDMB-T02R高清數碼電視接收器一部。<br> <br> 4.如沒有參加者答中全部問題，則以答中最多問題及傳真時間**最早者可獲獎。<br> <br> 5.得獎者將有專人通知。<br> <br> 6.為公平起見，《蘋果日報》及中原電器員工、家屬不得參加是次遊戲。<br> <br> 7.《蘋果日報》對賽果保留最終決定權，參加者不得異議。<br> <br> 8.所有獎品之保養由獎品供應商負責，《蘋果日報》概不負責。<br> <br> *參加表格上之姓名須與身份證相同，否則將被取消資格。<br> <br> **以本報傳真機所顯示的時間為準。<br> <br> ‧必須憑報紙上的參加表格才可以參加遊戲。</p></body></html>