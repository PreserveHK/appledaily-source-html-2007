<html><header><meta charset="utf-8"><title>紀香婚禮賣關子</title></header><body><h1>紀香婚禮賣關子</h1><p>嚟緊呢個星期六就正式嫁人嘅日本性感女星藤原紀香，趁住近日人氣反彈，前日到大阪市出席慈善攝影展。佢仲積極介紹前年喺東帝汶同阿富汗影嘅靚相，不過現場記者都比較關心佢即將舉行嘅婚禮多啲。雖然紀香扮晒口密唔肯多講，但就透露唔會公開婚禮畀公眾參加。</p></body></html>