<html><header><meta charset="utf-8"><title>Twins變身吹氣公仔</title></header><body><h1>Twins變身吹氣公仔</h1><p>女子組合Twins、吳京、張茜以及張智恆（Steven），昨日到觀塘apm出席「雙子神偷迎豬潮」，Steven提到在戲中飾演性商店老闆，主持即問Steven知不知吹氣公仔的名字，他竟說：「啲吹氣公仔咪叫阿嬌同阿Sa囉。」在旁的鍾欣桐（阿嬌）及蔡卓妍（阿Sa）即時說：「我啋過你呀。」</p><p>張茜恨嫁</p><p>Twins昨日早上剛從北京回來，阿Sa表示每年情人節都與阿嬌一起度過，她說：「我唔會送禮物畀人，又冇禮物想收，我只係想冬眠。」記者提議她與情人一起冬眠，阿Sa又說：「我鍾意自己一個瞓，唔想有人搞我。」而張茜笑言情人節想收到男朋友張衞健送的巨型鑽戒，她說：「我同佢拍拖9年，一年一卡都好應該，我都好想明年派利是。」<br> 採訪：李珮洳<br> 攝影：陳順禎</p></body></html>