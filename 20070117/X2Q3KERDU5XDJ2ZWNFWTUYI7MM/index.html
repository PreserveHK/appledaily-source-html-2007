<html><header><meta charset="utf-8"><title>求驗客手記：羅馬里奧求Fifa開恩</title></header><body><h1>求驗客手記：羅馬里奧求Fifa開恩</h1><p>巴西名將羅馬里奧死都唔肯放棄射入1,000球嘅理想，已經攻入987球嘅佢，希望重投巴甲球會華斯高，令佢有機會入埋剩番嗰十幾球。不過，礙於國際足協規定1年內不得為超過兩支球隊出賽嘅條例，令佢轉會一事受阻。永不放棄嘅佢日前就搵咗律師前赴國際足協（Fifa）總部所在地瑞士，請求「格外開恩」；估唔到佢咁老仲有呢份堅持，祝佢好運啦。</p></body></html>