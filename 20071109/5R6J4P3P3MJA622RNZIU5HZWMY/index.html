<html><header><meta charset="utf-8"><title>國際Gossip：布殊射殺「伊拉克壞蛋」</title></header><body><h1>國際Gossip：布殊射殺「伊拉克壞蛋」</h1><p>美國總統喬治布殊上戰場射殺伊拉克「壞蛋」？係就係，不過係打機囉。佢前日（周四）去咗德州一間復康中心，同兩個退伍軍人一齊打電腦遊戲，模擬喺巴格達（Baghdad）開火殺敵嘅情景。嗰間復康中心專照顧喺伊拉克受傷嘅退伍殘兵，估唔到小布殊仲好意思咁玩法。法新社</p></body></html>