<html><header><meta charset="utf-8"><title>國際Gossip：凱蒂辭時裝店份工</title></header><body><h1>國際Gossip：凱蒂辭時裝店份工</h1><p>好多人25歲事業先起步，但英國威廉王子嘅女友凱蒂（KateMiddleton），25歲就辭職唔撈。佢原本喺時裝店Jigsaw度做配飾買手，經老闆特別關照，一星期淨係返四日工，其餘時間可以陪威廉四圍飛。佢老友話，凱蒂辭職只係想去吓旅行，或者轉份影相嘅工。而家人人都估凱蒂其實係準備同威廉訂婚。英國《每日郵報》</p></body></html>