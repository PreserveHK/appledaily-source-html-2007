<html><header><meta charset="utf-8"><title>頑石點頭：以曉士精神追拜仁 - 藍鑽石</title></header><body><h1>頑石點頭：以曉士精神追拜仁 - 藍鑽石</h1><p>前晚做《拉闊足球場》，有個後生仔話唔熟曉士，亦有人話曉士會放水畀費Sir。我呢個廿年前係曼聯躉嘅中坑，聞言後好感慨。<br> 冇曉士就冇今日嘅費Sir、冇今日嘅曼聯。唔係佢90年英足盃決賽對水晶宮加時搏到最後追和，令隊波可以重賽最終捧盃，費Sir一早炒得。曉士永不言敗，講得難聽啲，如果佢聽到呢番陰謀論，將來兩腳一伸都死唔眼閉。<br> 後生球迷唔識曉士，更唔會知佢曾效力拜仁。拜仁前日累我輸到直，我就以曉士唔服輸嘅精神，今晚追拜仁翻本。<br> <br> 主客和：拜仁慕尼黑勝<br> <br> 心得：拜仁輸咗兩場盤囉<br> <br> 近5場往績：走贏輸贏贏<br> <br> 藍鑽石<br> 忙於為與簡拿華路同日生的囡囡換片、掃風，但睇意甲，一場都不能少。</p></body></html>