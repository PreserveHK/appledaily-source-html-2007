<html><header><meta charset="utf-8"><title>球彩俱樂部：信我捧漢堡國米場 - 阿鵬</title></header><body><h1>球彩俱樂部：信我捧漢堡國米場 - 阿鵬</h1><p>近期我喺意甲同德甲都有些少斬獲，一於食住個勢出擊。<br> 國際米蘭對拉素係呢個星期大賽，國米今季主場認真靠得住，除開「咧」戰賽和烏甸尼斯外，其餘4場都贏晒，主場勝出率有8成！國米最大優點係對住同級強隊都冇有怕，曾作客贏羅馬同賽和祖雲達斯，直到𠵱家，仲係聯賽不敗隊伍。<br> 拉素嘅表現就同國米差好遠，聯賽3連敗，作客就更差勁，至今只係贏過弱隊利禾奴！以佢哋現有人腳，12日內要應付歐聯同埋鬥聯賽榜首3位球隊總共四場硬仗，又點分身？<br> 至於德甲，我就向史浩克04對漢堡埋手。史浩克近況不濟，連續4場未贏過，上場仲居然輸埋畀包尾大幡科特布斯！相反，漢堡近況大勇，近7場聯賽6勝1和不敗，作客更係3連勝，氣勢直迫「一哥」拜仁。對上3季，漢堡作客史浩克都贏出，所謂「寧買當頭起」，今場你知我心意啦！</p><p>貼士</p><p>讓球：<br> 星期六12漢堡(下)(1.85)<br> <br> 混合過關2x1：<br> 星期六12漢堡(下)(1.85)x星期日18國際米蘭勝[-1](2)<br> <br> 阿鵬<br> 有線球彩台主持<br> 電郵：mailto:soccer64@cabletv.com.hk<br> PHONE波熱線：1831678<br> 開放時間：10:00pm至5:00am</p></body></html>