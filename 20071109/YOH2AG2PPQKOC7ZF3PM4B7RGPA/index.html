<html><header><meta charset="utf-8"><title>大蛙手：要生活好　揀利物浦 - 青蛙仔</title></header><body><h1>大蛙手：要生活好　揀利物浦 - 青蛙仔</h1><p>我喺屋邨大，同好多細路一樣，最鍾意落街踢波。記得我住嗰條邨冇嘢多，最多就係波地，有5人場亦有7人場，加埋仲成6個，但𠵱家社區重建，啲波地都起晒樓，得番個5人場。講真我條邨都幾雜，所以屋企人好反對我踢波，話驚俾人踢入會。好彩我條邨啲蠱惑仔都算友善，冇搞過我同埋啲同學，齋踢波，輸咗亦冇打人，而記憶所及有個仲成個尹巴士頓咁，好波之餘仲幾靚仔㖭。<br> 上個禮拜推介阿仙奴，結果走盤，連續兩個禮拜贏唔到，今次揀利物浦，希望佢哋可以幫我重開勝門啦！<br> <br> 讓球主客和：利物浦勝[-1]<br> <br> 心得：我要生活好！<br> <br> 近5場往績：走輸贏贏贏<br> <br> 青蛙仔<br> 睇德國波同埋英國波大，大個之後攻埋日本波，兼且對日本藝能界幾有研究。</p></body></html>