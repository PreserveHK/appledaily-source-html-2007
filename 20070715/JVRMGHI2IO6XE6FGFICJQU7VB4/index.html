<html><header><meta charset="utf-8"><title>網友惡搞荷李活<br>爆賬娛搞：谷脹蓮莎　肥尊甩毛</title></header><body><h1>網友惡搞荷李活<br>爆賬娛搞：谷脹蓮莎　肥尊甩毛</h1><p>荷李活明星人前人後都以最弗狀態示人，想見到佢哋嘅核突樣真係唔容易。最近一個多手網友，就將一班荷李活靚星變成肥師奶、禿頭漢同埋侏儒，呢批惡搞相幾可亂真，認真係大整蠱！<br> 網站PlanetHiltron嘅站主，最近將一批荷李活星個樣key落一班普通人身上，荷李活頭號型男尊尼狄普（JohnnyDepp），忽然變咗發福麻甩佬；迷上駁髮嘅尊特拉華達（JohnTravolta）就變成禿頭阿叔，仲成面老人斑，非常嚇人。</p><p>Nicole變侏儒</p><p>女星方面，癲癲得得嘅蓮莎露夏恩（LindsayLohan）慘變300磅肥婆，手臂粗，象腿更粗；而籮霸珍妮花洛庇絲（JenniferLopez）同佢老公MarcAnthony就成為一對重磅夫妻，睇到我阿Net頭擰擰。至於NicoleRichie都唔係好好多，佢俾人整到成個侏儒咁，仲有對熊貓眼㖭，佢側邊擺住個奶樽，但個奶樽唔係裝奶，而係裝住咖啡，擺明寸佢成日蒲，有覺唔去瞓啫！<br> <br> 整蠱荷李活靚星網址：<br>  http://photos.tmz.com/galleries/ordinary_stars <br> <br> 版主：阿Net<br> 本欄逢周一至五刊出</p></body></html>