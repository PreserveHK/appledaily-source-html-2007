<html><header><meta charset="utf-8"><title>食知味：楊思琦　魚情未了</title></header><body><h1>食知味：楊思琦　魚情未了</h1><p>楊思琦，近期對感情事低調了不少，為免講多錯多，更專心於工作，不過人是感情動物，又怎可以絕情絕義？尤其是對着自己的至愛，少不免會露出一些真感情，原來思琦十分饞嘴，美食當前，意志會變得薄弱，在這段休漁期間，更被小記發現她原來「魚情未了」。<br>記者：張一豪<br>攝影：陳偉強<br>梁細權</p><p>楊思琦，在《美女廚房》劏魚，雞手鴨腳有目共睹，不過對着美味鮮魚，二話不說就將牠們變為自己生命的一部份，「專家話每星期食兩次魚對身體好，除含大量蛋白質之外，omega-3脂肪酸可防心臟病，而且魚本身咁鮮味，唔食好嘥啫。」<br> 8月南海休漁期結束前，大家不只捱貴魚，街市鮮魚選擇都少了，對於「魚情」，只好暫時丟淡。但其實食魚仍有不少選擇，例如河鮮，「係唔係淡水魚，即係阿媽喺屋企蒸嘅鯇魚、鯪魚之類？」叫得思琦姐出來，又點敢只是叫條鯇魚你吃呢？&#13;</p><p>西江資源豐富</p><p>「每年清明節過後，西江就會水起，漁汛期亦開始，因為資源豐富，河鮮特別鮮甜，盛產嘅河鮮有邊魚、骨魚、魽魚、大頭魚等等，我哋每日都有十種八種合時西江河鮮畀客人選擇，全部由專人喺西江一帶收購，再逢星期二、四、六運嚟香港，質素唔好我哋唔會要，因此有時部份魚會無貨，不過肯定全部新鮮扎扎跳，即日劏即日賣。呢度啲魚都係野生，唔怕有孔雀石綠同養魚嘅泥味！我更加會針對唔同嘅食材去烹調，突出河鮮唔同嘅風味。」「東海漁村」的大廚太陽哥，說時遲那時快，已端出以蒸、煮、燜、燉、焗調理的河鮮出來。透過試食，小記掌握了思琦「魚情未了」的證據！</p><p>一咬鍾情</p><p>女仔通常口不對心，思琦全日最「魚情未了」的是「金牌煎焗魚嘴」，雖說喉痛，但吃完一件再來一件，此乃太陽哥得獎名菜，取新鮮水庫大頭魚嘴做，嫩滑唔腥，原來曾志偉、阿叻等都跟思琦十分啱嘴形，一吃便幾件，例牌一碟8件$78。</p><p>第二最愛</p><p>饞嘴不是罪，只是靚女要扮嘢的多，這條「縮骨大頭魚兩吃」$288，被她選做第二至愛，吃法包括：「川式頭骨腩火鍋」及「自灼魚片」，味道酸酸辣辣，合晒思琦口味，又再一次忍不住嚼多兩嘴，做藝人兼是港姐，都可以咁真，可愛。</p><p>頭號降班</p><p>清蒸是思琦最愛的吃魚法之一，這味「欖角蒸野生邊魚」$88一條，用欖角來蒸，魚味更鮮香，極合思琦胃口，尤其吸了魚汁的葱絲，更是她頭號目標，但之前兩種吃法太惹味，令最愛都要暫時「坐歪」。</p><p>實而不華</p><p>這味「蒜子火腩燜骨魚」，每份$98，排思琦試食最愛第四。骨魚原來是河鮮中僅次魽魚的魚王，雖叫骨魚，但中間只有一條骨，用蒜子火腩來燜，啖啖肉無細骨，香滑易入口，實而不華，又充滿「味力」，小記感覺一條心的思琦，跟這道菜十分相似。</p><p>點滴在心頭</p><p>這個「沙參玉竹燉水庫大頭魚湯」，大鼎$268，清淡不腥，魚鮮味融入湯水內，加上清潤的沙參玉竹，最啱當日帶感冒的思琦，但試食之後，被選為第五位。無錯，有時最啱自己的，不需要放到最前，點滴在心頭就是。</p><p>河鮮唔覺有泥味，我平時唔食魚嘴，但呢度整得好好味。</p><p>東海漁村（順德料理）<br> 地址：九龍城打鼓嶺道70-72號<br> 電話：27188993<br> 營業時間：6pm-2am<br> 交通：旺角先達側有往九龍城小巴，直達門口，門口有咪錶泊車位<br> 人均消費：$100-$150</p><p>魚樂無窮</p><p>女人，經常口不對心，尤其是靚女。本來思琦話喜愛吃熟魚，特別是蒸和煎，很少吃「刺身」，就算吃的都是劏好的三文魚居多，「活造魚」因為怕牠們口擘擘露出半死不活的樣子，怪可憐的，所以有點害怕。但小記出陰招，帶她去以自養活魚而馳名的高流灣火鍋，又一次證實她的「未了魚情」。<br> 這裏賣的生猛海鮮，大都是來自店主之一飛哥在西貢高流灣經營的魚排。那裏水質清澈，加上以小魚作飼料，魚的鮮味及肉質絕非一般吃化學飼料的養魚可比。他們主打鮮活的鱆紅、𩶘魚等，偶然亦有深水泥鯭出售，全部即叫即「活造」，新鮮上枱，口擘擘像在說：「食我啦！食我啦！」果然，入口就像仍有生命一樣，肉質超鮮，跟牠們交流，給人「魚樂無窮」的感覺，思琦感情豐富，甜的吃，苦的吃，靚魚更加要吃，所以……在如此靚魚面前，那有不被打動之理？</p><p>這裏很多魚都新鮮到可以做刺身，這條深水泥鯭（$238，約一斤）當然不例外，再配招牌「高流灣漁家海鮮湯底」（$128），灼熟，不用醬料都有濃郁鮮味。</p><p>𩶘魚$158一條</p><p>亦是「活造」上枱，有幾鮮不難想像。其實所有鮮魚骨腩都毋須浪費，加$28做椒鹽，佐酒極品。</p><p>鱆紅$368一條</p><p>一般在日本料理吃到的都是冰鮮，「活造」很少見，所以肉質特別鮮而彈牙，用來放火鍋灼，十秒就夠，不失爽甜如野生海魚，就是因為用小魚餵飼長大的緣故。</p><p>新鮮生猛海鮮大多來自店主在西貢高流灣的魚排，那邊水質清澈，少污染，加上以小魚作飼料，即使是養魚，品質都不會令人失望。</p><p>高流灣海鮮火鍋酒家<br> 地址：尖沙嘴山林道21-23號1樓<br> 電話：35203800<br> 營業時間：6pm-3am<br> 交通：佐敦地鐵站E出口，門口有咪錶泊車位<br> 人均消費：$150-$250</p><p>豐盛魚生</p><p>思琦有時會做旅遊節目，有機會試當地美食，往往在外地展開另一段「情」，最令她深刻的一次在澳洲悉尼，嚐了不同的海鮮，充滿新鮮感，至今仍念念不忘！有機會亦想多到幾個地方體驗不同滋味。<br> 講到異地「魚情」，小記就最鍾情日本滋味，可以用「愛一生都也愛不完」形容。尤其是當你在每個季節之間，遇上「旬之味」時，更想叫時間停住，讓季節不要流逝。雖然思琦口口聲聲對魚生不抱很大希望，但當她認識「旬之味」以後，應該會慢慢改變，對魚生抱更大希望。<br> 講到邂逅旬之味的好地方，不得不提「松山和風料理」，他們每星期至少三次從日本築地挑選飛機貨到港，早上入箱，黃昏就到。因為即日寄出，魚質新鮮，可以炮製出最好的旬之味，令人對魚生充滿憧憬。</p><p>牛鰍口味清淡帶嚼勁，以辣椒蘿蔔茸配秘制酸汁，鮮味倍增。刺身$88半條，壽司$40兩件。</p><p>鰣魚配有帶薑香而不辣的茗荷，加上葱苗，美味提升不少。同樣是刺身$88半條，壽司$40兩件。</p><p>美酒不可少，吃鰣魚配梅酒「梅味醂」（$45一杯）中和油份，感覺清新；清淡的牛鰍配帶梨香的「真澄涼風滿杯」（$388一支），令人如沐春風；鮮甜的伊佐木配草莓香的「獺祭」（$388一支），回味無窮。</p><p>松山和風料理<br> 地址：銅鑼灣耀華街16號地下<br> 電話：34275176<br> 營業時間：12nn-3pm，6:15pm-11:30am；星期五、六12nn-3pm，6:15pm-01:00am<br> 交通：銅鑼灣地鐵站A出口，門口有咪錶泊車位<br> 人均消費：$150-$200</p></body></html>