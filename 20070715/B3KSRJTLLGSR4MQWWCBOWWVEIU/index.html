<html><header><meta charset="utf-8"><title>米倉同舊愛鬥黑</title></header><body><h1>米倉同舊愛鬥黑</h1><p>日本女星米倉涼子近日認真運氣麻麻，由佢主演嘅新劇《擦肩而過的戀人》大前晚播出第二集，已經跌至單位數字，認真慘情。至於佢嘅舊愛、歌舞伎演員市川海老藏，前日中午喺大阪演出後於後台沐浴時，唔小心滑倒撞向浴室玻璃門，右腳內側被玻璃𠝹傷，要縫15針兼且暫停演出。</p></body></html>