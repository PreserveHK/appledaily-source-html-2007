<html><header><meta charset="utf-8"><title>高手（上）
 - 谷德昭</title></header><body><h1>高手（上）
 - 谷德昭</h1><p>香港桌球壇已許久沒有這樣熱鬧過，頂尖高手來港表演作賽，港寶傅家俊與國寶丁俊暉有份參與，令賽事加倍有看頭。<br> 奧蘇利雲的長相像俊俏版的Mr.Bean，球技充滿娛樂性，跟周伯通一樣懂得左右互搏之術，瀟灑利落，其實所有運動背後的道理都同出一轍，萬法歸宗，最緊要鬆，手緊便打不出好波，只見奧蘇利雲出Cue時手法何其鬆，剛中帶柔，在現場觀看尤其感受得到，奧蘇利雲發揮火箭本色，入波的速度比球證執波更快，球證一時亂了陣腳，連分數也計錯。<br> 在電視中看到的刀疤仔杜靴廸向來冷峻，怎知原來真人擅長整古做怪搞吓笑，幽默感豐富，又交足功課，就算分數大比數落後，仍堅持完成賽事，讓觀眾多看到超卓球技。本來一向並不特別欣賞杜靴廸，但這次現場觀看之後，成為了他的擁躉。<br> 世界排名第一的希堅斯勝在穩定，應該攻便攻，應該守便守，不會打情緒波，每一着都做到恰到好處，欠缺驚喜但順順利利，這大概便是成為世界冠軍的法門。<br> 亨特利酷足咁多年，完全冇表情，唔做球手可以做殺手或新一代占士邦，但在這次比賽中，亨特利水準極度失準，有觀眾輕聲說道，唔知係咪因為夜晚去蒲飲大咗宿醉未醒，如果係真嘅都算佢好彩，起碼冇俾記者撞到。&#13;</p></body></html>