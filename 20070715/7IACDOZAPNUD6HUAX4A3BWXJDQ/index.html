<html><header><meta charset="utf-8"><title>馮仁昭四圍超：古天樂情迷花師奶 - 馮仁昭</title></header><body><h1>馮仁昭四圍超：古天樂情迷花師奶 - 馮仁昭</h1><p>古天樂、甄子丹同汪圓圓噚日喺觀塘宣傳電影《導火綫》，其間叫咗好多小朋友擺泰拳甫士，古天樂取笑班細路甫士似截的士同返主日學，不過佢話自己其實好鍾意細路仔：「同佢哋合作過好多次，自己都鍾意睇卡通片，最近我買咗碟睇『花師奶』。」甄子丹一家三口出席活動，佢仲爆拍戲時食古天樂無心之拳，佢話：「可能我輕敵，俾佢打咗落塊面。」</p></body></html>