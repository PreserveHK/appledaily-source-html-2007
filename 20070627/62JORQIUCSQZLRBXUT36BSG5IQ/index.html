<html><header><meta charset="utf-8"><title>18萬人昅實<br>環球片場：WaT八月十五浸溫泉</title></header><body><h1>18萬人昅實<br>環球片場：WaT八月十五浸溫泉</h1><p>由小池徹平同Wentz瑛士組成嘅少男偶像組合WaT，出道以嚟吸引唔少女fans，雖然佢哋最近分頭發展，但人氣依然高企，瑛士主演嘅真人版《鬼太郎》電影大收旺場，小池個人大碟《pieces》又喺噚日面世。阿Net最近喺YouTube度見到有網友將佢哋為電視節目浸溫泉露股嘅片段放上網，吸引唔少fans瀏覽。</p><p>尷尬遮重要部位</p><p>網友phylee以「WaTinOnsen」為題上載短片，小池同瑛士喺節目中介紹露天溫泉，雖然係當紅偶像，但佢哋都係要赤條條上陣浸溫泉，露出一身排骨嘅小池最初都幾尷尬，不停用毛巾遮住重要部位。<br> 不過當小池睇見眼前嘅靚景時，已經唔記得晒有咁多人睇住，仲同瑛士一齊企起身，喺鏡頭前大方露股。阿Net記得小池上年都試過喺寫真集度露股，今次唔使錢可以睇餐飽，難怪條片喺YouTube度吸引近18萬人次瀏覽，認真厲害。<br> 美少年嬉水<br> 網址： http://www.youtube.com/watch?v=sRJGzjnT6aQ&amp;mode=related&amp;search= <br> <br> 版主：阿Net<br> 本欄逢周一至五刊出</p></body></html>