<html><header><meta charset="utf-8"><title>獨特自煮：運動後輕食<br>最緊要低脂<br>&#13;</title></header><body><h1>獨特自煮：運動後輕食<br>最緊要低脂<br>&#13;</h1><p>最有效嘅減肥方法係乜？係人都知─做運動囉！就算請教醫生同營養師，佢哋都係咁講嘅啫。問題係做完運動多數會肚餓，如果馬上暴飲暴食，或者飢不擇食，不但前功盡廢，可能仲肥過以前！所以，運動完「必須」揀飲擇食──只吃低脂高澱粉質的食物。今日就教大家整幾款適合運動後即時補充失去養份嘅輕食，仲要記得，至少運動後半小時至好吃喎。<br>記者：林佩婷<br>攝影：楊錦文<br>Model：盈盈&#13;</p><p>牛柳木瓜沙律<br>需時：15分鐘<br>價錢：$40/2人</p><p>材料：牛柳200克、木瓜圓粒200克、粟米薄餅皮1塊、鹽/胡椒粉各少許<br> <br> 沙律汁：亁葱/蒜茸/洋葱粒/雜椒碎各10克、薄荷葉少許、白醋30毫升、糖2茶匙、中國葱碎5克<br> <br> 做法：牛柳用鹽/胡椒粉攪勻後煎熟切粒；粟米薄餅皮炸成巢狀放上碟，將牛柳/沙律汁拌勻後，倒上粟米薄餅皮便成。&#13;</p><p>知多啲：相比其他肉類，牛肉算是脂肪量較少的肉類。
</p><p>厚切三文魚配酸忌廉青瓜粒<br>需時：20分鐘<br>價錢：$60/1人<br></p><p>材料：蘇格蘭煙三文魚100克、青瓜粒1/3條、酸忌廉30毫升、亁刁草少許、紫洋葱圈5塊、雜菜30克、三文魚子5克<br> <br> 做法：煙三文魚兩邊去皮，厚切1/2吋放碟下方。青瓜/刁草/酸忌廉攪勻後，放碟中央以四方形模具定形。最上方放上雜菜/紫洋葱圈/三文魚子。<br> </p><p>知多啲：三文魚是屬於脂肪量較少的肉類。</p><p>燒雞三文治<br>需時：20分鐘<br>價錢：$30/2人&#13;</p><p>材料：向日葵籽包2塊、雞胸1塊（約60克）、生菜4塊、番茄片1個、青瓜6片、牛油少許<br> <br> 做法：向日葵籽包塗上牛油；雞胸邊煎熟邊落鹽/胡椒粉，之後切塊，生菜/青瓜片/番茄片/雞塊夾入2塊包中間便可。</p><p>知多啲：麵包有高澱粉質，較易令血糖提升。
</p><p>雜果大蝦沙律<br>需時：15分鐘<br>價錢：$40/1人&#13;</p><p>材料：蝦4隻、士多啤梨粒/火龍果粒/奇異果粒/藍莓/蜜瓜粒/哈密瓜粒各少許、鹽少許<br> <br> 做法：蝦以鹽水烚熟，伴生果同食。&#13;</p><p>知多啲：上述水果含有豐富的維他命A及C，可補充運動後失去的養份。</p><p>燒羊肉配薄荷乳酪<br>需時：1小時（未計醃羊髀時間）<br>價錢：$120/8人&#13;</p><p>材料：羊髀1隻（約11/2kg）、乳酪1杯、薄荷葉碎少許<br> <br> 醃料：洋葱粒/西芹粒1個、大蒜1小棵（切碎）、紅酒80毫升、鹽/胡椒粉各少許<br> <br> 做法：羊髀醃以醃料，放雪櫃1晚。取出後抹亁水份，塗上混合的乳酪/薄荷葉，最後以180℃焗45分鐘至1小時。</p><p>知多啲：運動後吃乳酪，會更易吸收，但要記得羊肉只可吃少許。
</p><p>運動前咪亂食嘢</p><p>註冊營養師黃榮俊指出，若運動少於1小時，可於運動後半小時補充一點輕食，但正餐就至少也要運動後1小時才進食。<br> 至於運動前，則應避免進食以下食品：大量蔬菜（因會導致腸痛及胃氣）、奶品（容易引起腹瀉、胃氣）、糖果和朱古力（會影響血糖及引起肚瀉）。另外，酒精飲品、咖啡和濃茶之類，則會導致脫水和利尿，都是運動前不宜飲用的。</p></body></html>