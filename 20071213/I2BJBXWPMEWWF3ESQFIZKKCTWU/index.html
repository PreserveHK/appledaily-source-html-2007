<html><header><meta charset="utf-8"><title>熊黛林享受地下情</title></header><body><h1>熊黛林享受地下情</h1><p>聖誕將返南京探親的熊黛林，近日趕在放假前全力賺錢，她昨日穿上大露背裝在中環與男模曾智超（Sunny）示範瑞士Concord手錶，問她可會送腕錶予郭富城？由於城城近年出任浪琴錶代言人，熊黛林即時心水清說：「佢唔可以隨便戴錶㗎，周街都係佢嘅相，大家都見到啦。」</p><p>撐城城演技</p><p>城城失落金馬獎影帝，未能成功三連冠，問熊黛林可有安慰他？她說：「唔會唔開心，香港只有兩個男仔提名，今次唔係Aaron做得唔好，而係梁朝偉嘅突破性更大。」問她何時公開戀情，她即發嬌嗔說：「戀咩情，𠵱家工作緊要，其實拍拖係兩個人嘅事，只要當事人和身邊嘅人知就足夠了，多人多說話，不管圈內圈外，我都唔想多講。」<br> 採訪：LawWaiMan<br> 攝影：ChanChiLam</p></body></html>