<html><header><meta charset="utf-8"><title>周慧敏遺腹女抗逆境</title></header><body><h1>周慧敏遺腹女抗逆境</h1><p>周慧敏（Vivian）前晚以進心會童心大使身份在中環IFC擔任聖誕亮燈嘉賓，名模AnaR.及張雪也有出席。進心會主要協助單親兒童及孤兒，Vivian說：「自己係過來人，所以希望唔單止聖誕節，甚至聖誕以外都可以畀佢哋有溫暖嘅節日。」</p><p>未見過父親</p><p>Vivian透露自己是遺腹女，自小要獨自解決困難，Vivian說：「爸爸係心臟病去世，返學時見同學有爸爸接放學，好羨慕但又自卑，既然唔可以改變事實惟有接受。」<br> 此外，Vivian昨日在圓方出席一日本雜誌活動，她透露當年曾出過兩隻日文細碟，問會否想過留在當地發展，她說：「唔得呀，因為自己好黐家，唔可以喺一個地方留好耐，最盡都係10日就要返香港。」<br> 採訪、攝影：胡比、李珮洳、林德雄</p></body></html>