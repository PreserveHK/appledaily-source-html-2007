<html><header><meta charset="utf-8"><title>CookingMama2<br>加菜人形燒</title></header><body><h1>CookingMama2<br>加菜人形燒</h1><p>《CookingMama》第一集風魔萬千少女同小朋友，日日坐地鐵，身邊至少有三個人係咁揸住支筆不停攪、不停剁。最近終於推出第二集《CookingMama2:DinnerWithFriends》，今集加入咗新成員，玩埋試食兵團畀分，仲玩埋換佈景換衫。而且聯合國新菜式更加至80款，煮得好與壞都可以記錄在私人日誌，畀你日後慢慢回味。<br><br>記者：馬靜兒<br>攝影：陳陶鈞<br>Model：Debbie</p><p>今集人多勢眾</p><p>第一集只得Mama孤軍作戰，今集你大可以使用Wi-Fi連線，跟多至四人齊齊玩。即使不連線，今次都加入了很多隱藏人物，遊戲最初只有阿媽同阿囡，每完成一道菜式，就會逐個加入唔同的小朋友。每個成員煮的菜式都會有分別，越玩就會越發現人多勢眾。<br> 論遊戲內容，第二集的確豐富得多，除了有新廚師加入，更新加入試食兵團，試食完會畀分數。能在指定時間內完成，又煮得好就會有星星，儲夠五粒星，就會獎你禮物，禮物可能是一隻匙羮，也可能是一隻碟，甚至是一棵聖誕樹。</p><p>日日換衫換煮具</p><p>女仔平日都愛天天換新裝返工，Mama都唔例外，今集就可以自己揀圍裙（其實都只是揀顏色），連砂煲、刀、砧板、廚櫃、窗框等都有得揀。最好笑是可以揀埋窗外的景色，甚至連抽屜的手掣都有得揀！你大可藉此創出屬於你個人風格的廚房。</p><p>80國聯合菜式</p><p>上集煮的大都是日式西餐，今集就增加了很多不同地方的菜式：包括蒸魚、甜品、飲品，連土耳其的烤肉和法式甜品都有，總共80個國家的食譜，150個不同的MiniGame。<br> 最得意都算是自製人形燒，自己開麵粉、搓皮、塗蛋漿等，真的幾過癮！整泡菜就繁複一點，切完又要加鹽，又要切葱切蒜頭，切完又要塗上菜葉，再用石頭壓住，但都算幾好玩。</p><p>人形燒</p><p>私人日誌</p><p>成功在乎嘗試，失敗多兩、三次就會成功。所以要記下每次的成績，每次煮完菜式，無論煮到一團糟，或者好味到攞滿分，都可以儲存在私人日記內，得閒打開睇睇自己的戰績。</p><p>Profile</p><p>CookingMama2：DinnerWithFriends<br> 機種：NDS<br> 人數：1-4人<br> 售價：$288</p></body></html>