<html><header><meta charset="utf-8"><title>《咖啡》配角手拖手睇衫</title></header><body><h1>《咖啡》配角手拖手睇衫</h1><p>時裝品牌BananaRepublic前晚喺首爾奧林匹克公園搞咗個花生騷，唔少藝人好似女星成宥利等都有出席。不過數最矚目嘅，非人氣韓劇《咖啡王子1號店》嘅男女配角李善均同蔡靜安莫屬。佢哋手拖手以情侶檔姿勢入場，若果李善均唔係有位公認女友，仲以為二人戲假情真㖭。另外，《咖》劇主要拍攝場地、位於弘益大學地鐵站附近嘅咖啡店大受歡迎，每日都有fans嚟撞星。</p></body></html>