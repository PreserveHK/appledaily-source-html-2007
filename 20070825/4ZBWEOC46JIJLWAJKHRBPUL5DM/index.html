<html><header><meta charset="utf-8"><title>名人特搜<br>8大名牌　ItBag戰</title></header><body><h1>名人特搜<br>8大名牌　ItBag戰</h1><p>又到開季時，即是說有點本末倒置的Bagslargerthanclothes的ItBag潮，又再捲起。現今時勢，一個女郎只有一個ItBag如何計都是唔夠數，一個品牌只靠一個ItBag也未必能翻天覆地，是品牌官方statement也好，用家如名人名模潮人私人喜好也好，以下來自LouisVuitton、Chanel、Dior、Prada、Gucci、YSL、MarcJacobs及MiuMiu的八個新款手袋，鬥大鬥細鬥貴鬥輕，就看看誰跑出成為ItBag中的ItBag！　撰文：LingTing</p><p>LVManina</p><p>袋義：軟皮製成加鏤空monogramdetails，分XXL及XLsize，有杏及黑色<br> <br> 林學華　鍾情低調<br> 「LV手袋系列中太新潮嘅唔啱我，但我發現佢每季總會有classicitems，呢個ManinaBag就啱晒我，原因係好簡單，夠大。我習慣拎兩個袋出街，外面係一個好大嘅bag，裏面再放個littlebag，同埋呢個袋啲皮好軟，形狀又靚，最重要係唔使下下驚整花，而且一般LV袋太signature太搶，但呢個袋嘅monogramdetails好低調，啱晒我返工用。」</p><p>DiorEthnic</p><p>袋義：有皮革和尼龍用料，顏色有黑、紅及白色<br> <br> 馬詩慧　兩用潮袋<br> 「呢個袋好啱我心水，夠長可以上膊，又可以手拎兩用，fordailyuse同travel都好啱，同Dior以往嘅袋嘅分別係，呢個bag冇咁一面倒feminine，偏向型啲，最啱我。幾種顏色之中我最鍾意黑色，因為每到秋冬季黑色都會comeback，個袋仲有少少studdeddetails，啱啱好，冇咁齋又唔會over。」</p><p>ChanelCoco'sCroco</p><p>袋義：Jersey布料，分紅、桃紅、黑、黃、紫、粉藍色<br> <br> 郭志怡　實用至上<br> 「Chanel呢個Coco'sCroco係我今季其中一個favorite。我呢排見過好多靚袋，但好多都好重，放咗嘢之後個手袋就變成行李咁重，所以最緊要係輕身。Coco'sCroco唔係用皮做，幾輕巧，外形同埋實際用途都幾好，金屬鏈都係Chanel嘅signature，所以我幾鍾意佢。」</p><p>YSLDowntownCrocoQuilted</p><p>袋義：壓製鱷魚皮，黑色<br> <br> 周汶錡　輕身大袋<br> 「基本上呢幾年都興蛇皮同鱷魚皮，YSL呢個新袋就食正trend，個袋外形仲好有名貴vintagefeel，最啱我心水係呢個袋夠大，開工同旅行都要拎好多嘢，用大袋係必然嘅，但好多時大袋重，但呢個袋就好輕身，係外形好之外最大嘅bonus。」</p><p>MiuMiuVitello</p><p>袋義：硬身牛皮料，人手製vintage效果配schoolbagstyle<br> <br> LisaS　硬淨書包<br> 「MiuMiu同Prada無論係衣服定手袋，用料都好獨特，流行咗幾年軟皮手袋，睇到呢個有啲書包形嘅硬身袋好有驚喜。呢個袋拎上手一啲都唔重，好啱我哋做模特兒要拎大堆雜物。而且呢個淺啡colour，特別易襯衫。」</p><p>MarcJacobsElastricQuiltedStam</p><p>袋義：漆皮、皮革加彈性皺皮成quilted效果，分酒紅、黑、綠色<br> <br> 羅穎怡　金鏈流行<br> 「我係MJ迷，買得最多就係手袋，因為個款retro又有型，好似佢最新出呢款carryforward嘅StamBag，啲皮有皺皺哋嘅effect，繼續有金鏈同金色『啪啪』開關，又有Rockn'Rollfeel，直情係hit晒今個秋冬嘅trend，返工、clubbing用都得。」</p><p>PradaNappaZippers</p><p>袋義：小羊皮製成，分綠、啡、粉紅、橙色<br> <br> 徐濠縈　蝴蝶情結<br> 「我唔會特別參考乜嘢潮流天書追ItBag，首要條件係自己鍾意，如果唔係點It都係假。事實上呢幾季Prada真係多咗人追捧，呢幾季我都好鍾意Prada同MiuMiu，呢個粉紅＋黑嘅NappaZippers直情有晒我鍾意嘅元素，就係粉紅色同蝴蝶結，外表睇嚟細細哋，但內層好實用，皮仲超軟超靚㖭，又可以一袋兩用，長帶孭同當clutch都得。」</p><p>GucciIndy</p><p>袋義：皮革配合metallic效果，分牛皮、蛇皮、麖皮、fringedetails，顏色分銀、白配橙紅embroidery、杏底配黑或紅色<br> <br> 余安安　銀Tone易襯<br> 「我冇特別追ItBag，近年買手袋嘅入門價貴咗好多，我會揀得好精，一季都係買幾個，係女人都恨嘅HermesBirkin我就有好多，唔會再追啦。我買手袋嘅條件都係要stylish同實用啦，好似呢個Gucci銀色IndyBag就幾啱心水，metallictone呢幾季咁興，襯乜嘢色嘅衫都會好搶。」</p></body></html>