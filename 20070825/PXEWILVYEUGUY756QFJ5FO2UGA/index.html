<html><header><meta charset="utf-8"><title>巴伐洛堤出院鬆口氣</title></header><body><h1>巴伐洛堤出院鬆口氣</h1><p>意大利著名男高音巴伐洛堤（LucianoPavarotti），早前因發高燒而被送往意大利北部一間醫院，本來已經好番嘅佢，決定留院休養同檢查，噚日佢終於出院，醫生話會繼續留意佢嘅情況。巴伐洛堤喺去年曾經接受過胰臟癌手術。能夠康復出院，相信佢嘅家人亦鬆一口氣。</p></body></html>