<html><header><meta charset="utf-8"><title>遭算舊賬婆婆：窮足一世冇錢賠</title></header><body><h1>遭算舊賬婆婆：窮足一世冇錢賠</h1><p>【本報訊】「我窮足一世，邊度有11萬咁多錢賠畀佢哋（食環署）？」60歲的黃燕芳婆婆自收到食環署的追數信後，沒一天安寧，雖然繳款期限已屆滿，但她坦言只能見步行步。想到自己多年來擔起一家七口生計，等到兒子都長大了，以為生活可以安穩一點，怎料會惹來「一身蟻」。11萬元的噩夢還沒完，黃婆婆此刻只能仰天嘆問：「我仲可以點？」</p><p>「搞得掂就唔想靠政府」</p><p>04年6月，當年當無牌小販的黃婆婆在葵芳遇到食環署掃蕩，其間雙方發生衝突，她其後被判妨礙公職人員執行職務及無牌擺賣罪成，但並無被控襲擊罪。本月初，黃接到食環署信件，指兩名職員因傷分別放了122天及15天病假，另各損失1%謀生能力，遂向黃追討11萬元賠償。<br> 現時與70多歲丈夫及五名兒子同住青衣長安邨的黃婆婆，昨天一早便繼續到觀塘一帶執拾紙皮及又為相熟檔口「執頭執尾」，賺取微薄收入，如常幹活至入夜。<br> 黃婆婆昨說：「我81年由大陸嫁嚟香港，最初住喺秀茂坪木屋區，老公做地盤雜工，我就喺屋企剪線頭，每日鹹魚青菜，冇錢食好嘢……之後老公患上肩周炎，又有哮喘，做唔到嘢，我就做小販擔起頭家。」某年一次暴雨，雨水冲毀木屋，她們一家被安置到屯門的臨時房屋區，「那時連買風扇都冇錢，天氣熱時好難受。」捱了多年，生活沒改善，她十多年前亦曾申領過綜援，但自長子外出工作後，她便主動取消，「自己搞得掂，就唔想靠政府養。」</p><p>「啲仔成日叫我唔好做」</p><p>現在，五名兒子已各有工作，「賺幾千蚊一個月」，但一家生活總算安穩一點。「啲仔成日叫我唔好咁辛苦，我話唔得，因為做慣咗。」其實她只想兒子能多留一點錢在身，「儲多個錢、有錢結婚就好」。憶起窮困的一生，黃婆婆沒有怨天尤人，只感對五名兒子有很多虧欠。「佢哋都好生性，細細個就跟我出去擺檔幫手。佢哋細個時，畀親戚笑着啲衫又似抹地布，好唔開心……我冇買過一件玩具畀佢哋，我對佢哋唔住。」<br> 記者昨早到黃婆婆的家，遇到任職倉務員、剛返完通宵更的第四子。他說：「細個時一次麥當勞都冇去過，好想去『鋸扒』，但明白阿媽好辛苦養我哋，所以一句都冇怨過。」</p><p>網民有嘢講：食環署小家又小氣</p><p>「三年前食環署又唔告佢傷人，𠵱家又用民事去索償，既浪費金錢又凉薄小家小氣。」<br> ——nam612（蘋果講場）<br> <br> 「好追唔追，專蝦啲自力更生的升斗巿民，係要追數都追番啲大陸孕婦同騙綜援嘅數先啦！」<br> ——Redkangaroo（香港討論區）<br> <br> 「即使判阿婆有罪，佢都唔使驚，因為最終都一定唔使賠，要佢賠，咪畀綜援佢囉！又係一條數。」<br> ——方方媽媽（親子王國）</p></body></html>