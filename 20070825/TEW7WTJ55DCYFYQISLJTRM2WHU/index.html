<html><header><meta charset="utf-8"><title>熊黛林、城城網上傳情
</title></header><body><h1>熊黛林、城城網上傳情
</h1><p>熊黛林昨日在灣仔出席電腦宣傳活動，她表示初學電腦，閒時主要用作上網看新聞和工作相，以及玩MSN，談到有否與緋聞男友郭富城傾MSN？她尷尬笑說：「我得閒佢都唔得閒啦，成日要飛嚟飛去，邊有時間上網。」</p><p>城城怕做谷底王</p><p>不少名模女星都被網民移花接木，熊黛林自言未試過成為目標，她說：「我又唔係明星，貼我張相上去都唔知有乜用，大家都唔知我係邊個。」<br> 此外，郭富城日前接受有線節目《傑出電影人系列》訪問，談到02至03年間因為人氣下滑，被取笑為「谷底王」，他說︰「嗰時我係有啲唔開心，畢竟以前10年做歌星好順利，嗰時我就更加感到傳媒嘅威力，但我明白呢啲係娛樂圈嘅生態環境。」<br> 採訪、攝影：馬建華、比華利</p></body></html>