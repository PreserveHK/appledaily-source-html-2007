<html><header><meta charset="utf-8"><title>Krusty驗孕證清白</title></header><body><h1>Krusty驗孕證清白</h1><p>吳雨霏（Kary）、Krusty、泳兒和王菀之等，前晚在理工大學演出一個由止經痛藥商贊助的音樂會，原本有份演出的衞詩因發燒而缺席。眾嘉賓大談經痛的經驗，Krusty的活己嵐表示：「我每次痛到要請假，有次血崩咁入咗醫院，醫生話我嘅流量多到似流產，問我有冇同人發生性行為，我話冇，醫生都唔信，搞到我阿媽『厲』住我。」結果阿嵐往驗孕以證清白。<br> 阿嵐又自爆儍事說：「以前未有經期時好想快啲有，未有都用衞生巾，又怕嚟咗自己唔知，檢查得好仔細㗎。」</p><p>Kary經痛面青唇白</p><p>Kary說：「我以前經痛，痛到面青口唇白，要取消工作，唔食藥瞓唔到。」王菀之則笑說：「返學時啲男同學一見到女同學有衞生巾，就好似見到靈體同蛇咁驚，好好笑。」<br> 採訪、攝影：李珮洳</p></body></html>