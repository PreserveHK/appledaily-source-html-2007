<html><header><meta charset="utf-8"><title>太陽計劃招風雨<br>樂壇後輩水戰迎歌神</title></header><body><h1>太陽計劃招風雨<br>樂壇後輩水戰迎歌神</h1><p>港台「太陽計劃2007Let'sgo南區太陽夜」昨晚在黃竹坑香港仔運動場舉行，身為活動總監的馮偉棠，於昨午綵排期間透露歌神許冠傑（Sam）將以神秘嘉賓身份出現，他說：「佢20幾年冇參加過呢啲活動，到時會為班年輕歌手打氣，唱唔唱歌就唔知，佢老人家鍾意即興㗎嘛！我哋3個星期前搵佢，直至最近佢先至答覆。」</p><p>擺黃曉明上枱</p><p>衞蘭、孫耀威、楊千嬅、鄭希怡（Yumiko）和SunBoy'z等綵排時下雨，眾歌手惟有齊齊撐起雨傘，但舞台因雨水關係變得濕滑，問孫耀威晚上與10多名舞蹈員跳舞時，可擔心不慎滑倒？他說：「都唔擔心嘅，我會照跳，到時就算跣低都要型啲、優美啲。」衞蘭也表示落雨濕身表演沒所謂，談到今天是盂蘭節，她說：「以前試過喺舊屋撞鬼，我大叫唔好搞我，之後冇事，自此之後我就信咗風水命理同密宗。」<br> 此外，千嬅前晚與陳冠希（Edison）在美孚錄影RoadShow《紅人館》，千嬅透露邀得Edison為她設計演唱會紀念品，並笑說：「酬勞公司會同佢計，我哋一家人，佢好孝順，實會計個靚價。」Edison被問到拍戲近況時，即不耐煩地說：「咪拍戲囉。」千嬅欲打圓場，但又故意提及與Edison父親陳澤民不和的黃曉明，她說：「黃曉明係咪好靚仔？」Edison敷衍謂：「佢幾nice。」千嬅表示欲往探班，又謂其母很喜歡黃曉明，但就不好意思向對方索簽名，Edison說：「我幫你攞囉，我諗佢會好開心囉。」<br> 採訪：胡比、楊潔雯　攝影：仇志德</p></body></html>