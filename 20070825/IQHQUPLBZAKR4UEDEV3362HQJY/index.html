<html><header><meta charset="utf-8"><title>Eason補購婚戒　徐濠縈甜晒</title></header><body><h1>Eason補購婚戒　徐濠縈甜晒</h1><p>徐濠縈前晚在中環出席MiharaYasuhiro派對，早前失掉婚戒的阿徐透露丈夫陳奕迅（Eason）十分細心，已買了一隻刻了名的VanCleef&amp;Arpels婚戒補數，又透露女兒康堤十分富貴，「契嫲」陳家瑛在康堤去年生日時，率先帶頭送了一粒重一卡的鑽石給她作禮物，並呼籲眾人以後每年接力再送。</p><p>徐濠縈、李蘢怡（Tiffany）和時裝設計師何志恩前晚在中環出席日本潮牌MiharaYasuhiro新店開幕派對，早前阿徐大意失掉婚戒，她前晚透露丈夫Eason十分細心，已在名店VanCleef&amp;Arpels買了一隻刻了兩人名字和結婚日期的戒指補數。</p><p>康堤年年收鑽石</p><p>記者取笑阿徐再收回婚戒，整個人甜晒，她笑說：「應該係Eason甜啲，佢緊張啲，隻戒指我淨係同Eason兩個人出街先戴，平時忙湊女會除低。」記者指她若怕再遺失，大可叫Eason買定兩隻放在保險箱，她聞言即啋了一聲說：「貪好意頭咩！」<br> 問阿徐有沒有替女兒康堤儲定珠寶？她說：「有人做咗啦，就係佢契嫲Katie（陳家瑛），契嫲喺佢舊年生日已經好大手筆送咗一粒重一卡嘅鑽石畀佢，契嫲仲話以後每年邊個都好，一人輪流送一粒鑽石畀囡囡，等佢大個時串成一條鑽石手鏈或者頸鏈。」她並笑說：「不過阿女𠵱家乜都唔識，淨係鍾意HelloKitty，啲鑽石都係等我戴住先。」</p><p>Tiffany露背誘惑</p><p>Tiffany前晚身穿露背裝，大騷其蓮花加鳳凰紋身圖案，問她會否紋上癮繼續再紋？她說：「唔會啦，個師傅都話好少女仔第一次紋身就紋個咁大嘅圖案，我已經夠quota啦。」<br> 採訪：林妙萍<br> 攝影：陳俊強</p></body></html>