<html><header><meta charset="utf-8"><title>無神論：倫敦打吡鬥攻博「大」 - 蘋果波神</title></header><body><h1>無神論：倫敦打吡鬥攻博「大」 - 蘋果波神</h1><p>賭咗廿幾年馬，上個禮拜二喺電視機旁目睹得5隻馬跑嗰場新馬賽中，1.6倍大熱門亂跑，咁就爆出石破天驚大冷賽果，諗落都幾假。<br> 小弟有幸命中冷WP，其實只抱住一個信念——博彩講賠率。賭錢冇必贏貼士，乜嘢集有利數據於一身，計負磅評分等死數，嘥氣！所以馬經排位版越嚟越少人睇，6蚊一份，唔會話你聽隻大熱門臨場改跑法，認清賽前形勢最緊要。<br> 今日英冠常規賽煞科，多支仍有機會踢附加賽球隊賠率定偏熱，小心！推介鬥攻嘅阿仙奴對車仔，博總入球5球同6球，好分！<br> 總入球：阿仙奴5球、6球<br> 心得：兩隊實鬥攻<br> <br> 蘋果波神<br> 狂迷英國波，尊崇雲格；成與敗，視乎你是否找到真快樂！</p></body></html>