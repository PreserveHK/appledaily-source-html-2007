<html><header><meta charset="utf-8"><title>黑木石川舞台劇博盡</title></header><body><h1>黑木石川舞台劇博盡</h1><p>以鄧麗君為題材嘅舞台劇《何日君再來》前日公演，日本女星黑木美沙同有份演出嘅前Morning娘（晨女）成員石川梨華，都喺台上施展渾身解數，踢腿飛身博到盡。另外，前排因為未成年吸煙而被炒魷嘅前晨女加護亞依，盛傳秘密轉投喺關西嘅事務所，等待時機復出。</p></body></html>