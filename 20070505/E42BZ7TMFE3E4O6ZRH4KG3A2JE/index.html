<html><header><meta charset="utf-8"><title>坂本龍一變古典型伯<br>環球片場：Y.M.O.重組隊啤</title></header><body><h1>坂本龍一變古典型伯<br>環球片場：Y.M.O.重組隊啤</h1><p>有聽日本音樂而又3字頭嘅樂迷，一定唔會唔識由配樂大師坂本龍一為首嘅電子組合Y.M.O，當年佢同兩位拍檔細野晴臣同高橋幸宏融合東西方音樂，成為日本電子舞曲始祖，紅爆全球。雖然樂隊喺1983年解散，但多年來佢哋多次以玩票性質復合，今年佢哋正式重組，但並非出碟或開騷，而係拍廣告。<br> 今年樂隊被麒麟啤酒邀請拍攝廣告，片中佢哋三個除咗正常樣貌外，仲打扮成野人同埋古裝，非常有型，三人喺一個深山中重新演繹經典名曲《Rydeen》，最後佢哋回到現實，一齊開心隊啤。條片不時加插佢哋後生時嘅樣貌，我阿Net身為fans真係睇到非常感觸，雖然歲月催人，如今樂隊三位成員已經係阿伯級年紀，但仍然同當年一樣咁cool。</p><p>賣集體回憶煞食</p><p>呢條片《YMO（YellowMagicOrchestra）/Rydeen（2007,KirinBeerCM）》至今已經有超過5萬人睇過，據知首廣告歌仲成為日本下載單曲榜第一位，可見賣集體回憶呢招真係掂㗎。<br> 廣告官方網址<br>  http://www.kirin.co.jp/brands/RL/cm/index.html <br> YouTube網址<br>  http://youtube.com/watch?v=pZ8tK3iFTpw <br> 版主：阿Net<br> 本欄逢周一至六刊出</p></body></html>