<html><header><meta charset="utf-8"><title>安聖基籌款晒球技</title></header><body><h1>安聖基籌款晒球技</h1><p>首屆「PEACESTARCUP2007」藝人慈善足球大賽，噚日喺首爾京畿道議政府綜合運動場舉行。當日由影星隊對諧星隊，為全球預防兒童愛滋病運動籌款。曾演出《墨攻》嘅韓國男星安聖基當日為影星隊出賽，年屆55歲嘅佢跑足全場，攔截進攻，功架十足，真係老當益壯。雖然影星隊最後以2比4輸咗，不過為慈善，輸贏冇所謂啦。</p></body></html>