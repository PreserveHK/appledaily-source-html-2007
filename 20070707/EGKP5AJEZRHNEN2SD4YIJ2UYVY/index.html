<html><header><meta charset="utf-8"><title>股場放大鏡：大行唱好2018 - 歐陽風</title></header><body><h1>股場放大鏡：大行唱好2018 - 歐陽風</h1><p>睇交易所SDI，往往會搵到唔少炒股靈感，近日頗多大行出報告唱好的聲學產品生產商AACACOUSTIC（2018），近幾日先後有兩大投資者申報增持，包括於上月底獲EmergingMarketsManagement增持至5.1%，及噚日申報於本周一獲新加坡政府投資公司增持284萬股，至5.13%。<br> 呢間公司最近分別獲高盛、花旗、貝爾斯登等大行睇好。高盛話公司已經回購股份達1年，斥資超過5000萬美元，雖然只佔其已發行股本5%，卻佔手頭資金40%，因此確信其價值被低估。回購股份一般反映公司資金充裕，效果係令股數註銷後每股盈利獲提高。摩根士丹利亦重申AACACOUSTIC投資評級為增持，及調高其目標價，由9.26元調高至10.5元，以反映該公司08年盈利預測獲得調高。</p><p>英超班主搭上金勞詹</p><p>商人楊家誠自從透過泓鋒（2309）收購英超球隊伯明翰之後，成為各大小傳媒追訪對象，近日就有雜誌為楊氏翻舊賬，指其靠炒賣濠賭股起家，而楊氏則向記者表示：「我唔炒股。」<br> 投資同炒，差別只在一線，拗嚟無謂。日前睇港交所（388）股權變動，赫然發現呢位新英超班主CarsonYeung竟然同金勞詹拉上關係，申報持有建星環保（8011）逾5%權益，包括上月28日喺場外以每股0.43元增持2.8億股，涉資約1.2億元。<br> 建星最近轉型搞油，點睇都同搞波九唔搭八，理論上𠵱家係英超轉會旺季，需要大灑銀彈買球員，故此時此刻入股隻炒味甚濃嘅股仔，確實令人奇怪。</p></body></html>