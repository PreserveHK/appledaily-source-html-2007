<html><header><meta charset="utf-8"><title>數碼達人：鬥快！Notebook贏咗Desktop</title></header><body><h1>數碼達人：鬥快！Notebook贏咗Desktop</h1><p>Intel最新SANTAROSA平台規格，讓筆記簿電腦效能同表現都更進一步追貼桌面電腦，而各大廠商當然都表示會推出SANTAROSA.0，其中東芝SatelliteM200已經整裝待發，從規格之強更擺到明針對一班多媒體玩家而設計，可以話係一部流動Desktop！<br><br>記者：許福合　<br>攝影：陳偉強&#13;</p><p>首置孖心所以快
</p><p>由Intel推出Centrino電腦已有一段時間，新嘅SANTAROSA平台相比之下，更快更強當然係用家所預期。今次見到東芝新機M200，我一拎上手，第一個反應就係「嘩！好輕喎！」M200已經具備晒主要功能，機身只重2.26kg，與同級14吋芒Notebook比較，拎出街真係輕鬆唔少。<br> 不過最吸引我呢類電腦發燒友嘅，當然係佢所使用嘅新一代規格，用上全新Core2DuoT7300處理器（時脈2GHz），特別係外頻提高至800MHzFSB，配合1GBDDR2記憶體，如果你仲係擔心Notebook唔夠Desktop快，你就太落伍喇！&#13;</p><p>機頂鏡頭玩WebCam
</p><p>另一個吸引我嘅地方係屏幕會有130萬像素鏡頭，除咗可以「臨時拉伕」當DC用，返到屋企又可以玩WebCam，夜晚都可同朋友「面對面」密密傾！軟件方面會支援MSN、Skype等通訊程式，而利用跟機軟件，仲可以拍攝影片，及為畫面加上圖框，款式同設計都有多種選擇，可以為自己換個新形象！<br> M200於顯示卡方面，用上SANTAROSA標準嘅GMAX3100顯示卡，不過傳統上內置顯示卡一向並非機迷至愛。雖然M200遊戲表現一般，不過要用來睇DVD仍然好夠用，畫面亦夠清晰Sharp，加埋個14吋靚CSV芒，睇相效果亦係相當唔錯！</p><p>DV友燒碟易
</p><p>光碟機係最近好興嘅雙層DVDSuperMulti燒碟機，可一碟燒盡8.5GB容量資料，玩開DV嘅用家，更可以經IEEE1394輸入影片燒錄成DVD光碟，可以話娛樂實用兼備！另外，機身右邊更設有6合1讀卡器，支援SD/SDHC/MMC/MS/MSPro/xD記憶卡，方便過相或與PDA交換資料之用。要更方便一啲，可使用無線網絡，M200提供有802.11a/b/g及藍芽2.0。
</p><p>試睇！<br>睇碟：聲畫佳</p><p>睇DVD時，畫面順暢唔在講，特別係睇碟中途，要開啓程式或MSN，畫面都唔覺窒，加埋個有DolbySoundRoom喇叭，聲畫都相當唔錯！</p><p>打機：可接受
</p><p>玩呢隻《LostPlanet：ExtremeCondition》，可以見到畫面雖然尚算可接受，不過當遇到複雜畫面，就會有停頓，而Loading速度則好高，可見運算能力足夠，但遊戲能力則一般。
</p><p>Profile</p><p>處理器：Core2DuoT7300（2GHz）<br> 記憶體：1GBDDR2<br> 硬碟：160GB<br> 屏幕：14"WXGA<br> 光碟機：DVDSuperMulti<br> 顯示：IntelGMAX3100<br> 操作系統：WindowsVistaHomePremium<br> 體積：334×242×33.7-37.8mm<br> 重量：2.26kg<br> 其士（29533555）</p></body></html>