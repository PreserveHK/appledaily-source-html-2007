<html><header><meta charset="utf-8"><title>《花樣》抄襲惹投訴</title></header><body><h1>《花樣》抄襲惹投訴</h1><p>港產劇集經常俾人話抄日劇，不過原來日劇一樣老翻自己友。由日本女星堀北真希主演嘅新劇《花樣少年少女》，最近被踢爆拍攝手法同情節連環抄襲去年由上野樹里主演嘅《交響情人夢》。其中《花》劇入面，小栗旬揹住受傷嘅堀北一幕，簡直同《交》劇中玉木宏揹住患咗感冒嘅上野樹里一模一樣，難怪《交》劇fans喺網上抗議。</p></body></html>