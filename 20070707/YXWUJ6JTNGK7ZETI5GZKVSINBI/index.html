<html><header><meta charset="utf-8"><title>關仁隱事：拖肥恃勢掟劇本 - 關仁</title></header><body><h1>關仁隱事：拖肥恃勢掟劇本 - 關仁</h1><p>一向新聞多多的「拖肥」，因為唱歌唱唔掂，走咗去公仔箱拍劇，最近有老友同關仁講，拖肥恃住有個高層老竇撐腰，成日喺錄影廠也文也武，好似早排佢開工嗰陣，自己成日食螺絲NG，竟然仲向啲幕後大發小姐脾氣，話班幕後明知佢鬼妹仔唔識中文，仲要畀咁多對白佢念，跟住走咗出廠唔拍。</p><p>冇人敢反抗</p><p>關仁聽聞拖肥唔係第一次咁樣發脾氣，佢仲試過當佢NG到自己都頂唔順嗰時，竟然發爛渣掟劇本，班幕後梗係好唔妥佢啦，但衰在佢係高層個寶貝女，根本冇人敢出聲鬧佢！<br> Textby關仁</p></body></html>