<html><header><meta charset="utf-8"><title>SMAP骷髏變靚仔</title></header><body><h1>SMAP骷髏變靚仔</h1><p>日本偶像組合SMAP紅足10幾年，就連日本健康飲料寶礦力都特登搵咗佢哋做代言人。早前五人單獨拍攝嘅廣告相繼出街之後，最近SMAP五子終於合體，一齊合拍新一輯廣告。<br> 喺呢個名為「砂之惑星」嘅廣告，五子去到一個酷似沙漠嘅星球上，俾一班外星怪物狂追，仲變咗骷髏㖭。好彩SMAP最後飲咗產品之後，即刻回復番靚仔樣。</p></body></html>