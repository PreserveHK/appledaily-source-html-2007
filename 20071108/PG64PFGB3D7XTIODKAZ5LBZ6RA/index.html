<html><header><meta charset="utf-8"><title>特稿：英超4強愛大炒 - 牽牛</title></header><body><h1>特稿：英超4強愛大炒 - 牽牛</h1><p>過往球迷追捧大波膽，離不開西甲雙雄巴塞隆拿和皇家馬德里，或者德甲的雲達不來梅，貪呢幾支球隊攻力有保證；不過今季英超盛勢，「big4」曼聯、阿仙奴、車路士及利物浦，與對手差距亦越來越大，不乏大波膽開出。</p><p>車仔施治休戰1個月</p><p>今季big4由利物浦率先開火，紅軍9月1日主場狂勝打比郡6:0，開出9倍主其他波膽，估不到兩個多月後的周二即創出歐聯最大勝仗，「主其他」波膽亦有21倍。阿仙奴今季攻力亦強，特別在阿聯酋先後以5:0擊敗打比郡及7:0擊敗布拉格斯拉維亞。<br> 曼聯在10月就施以「機關槍」密集掃射，連續4場波攻入4球，最好分頭波膽，為歐聯作客以4:2擊敗基輔戴拿模。車路士亦偶有發威，10月27日主場6:0大勝曼城，創出80倍波膽，更是big4今季開出最冷波膽。惟相對於紅軍，車路士周二作客僅悶和史浩克04自然失色，而門將施治勇戰下拉傷腿肌，據報可能須休戰1個月。<br> 以未來賽程計，打比郡11月24日主場對車路士，以打比郡先後遇利物浦及阿仙奴，合共吞掉11蛋，隨時又被車路士狂數；而12月1日曼聯主場對富咸，曼聯近季多次大勝富咸，球迷亦宜跟進。文：牽牛</p></body></html>