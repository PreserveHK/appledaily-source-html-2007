<html><header><meta charset="utf-8"><title>馮仁昭四圍超：施念慈為愛趕狗落床 - 馮仁昭</title></header><body><h1>馮仁昭四圍超：施念慈為愛趕狗落床 - 馮仁昭</h1><p>施念慈噚日喺元朗出席「星光下許願：夏日動物奇幻之旅2007」，簽名承諾會一世愛護小動物，佢抱住愛犬Uni嚟到，話一年前養咗兩隻狗，因為自己唔打算生BB，所以佢錫狗錫到燶，仲會陪狗瞓，問到如果第時男友呷醋，要佢二擇其一咁點算？施念慈話：「我會揀個愛狗嘅男友，真係要揀嘅話，咪叫番隻狗瞓狗床，男友為先囉！」</p></body></html>