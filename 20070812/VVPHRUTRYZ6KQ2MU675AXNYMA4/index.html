<html><header><meta charset="utf-8"><title>投資部落：好股有好報</title></header><body><h1>投資部落：好股有好報</h1><p>恒指大上大落，散戶手上嘅蟹股賬面值蒸發唔少，但網友鄙人話：「揸優質股唔使驚大跌市，佢哋勝在抗跌力強；就算跟大市一齊跌，反彈時都必定係首先反彈嘅股份。」<br> Harper好同意：「呢的叫好股有好報！」投機小子亦話：「抗跌力強最重要，跌都唔會點大鑊，最緊要番生得快，唔使擔心。」<br> 不過，吹水站話：「都要睇吓買嘅優質股，係乜嘢價入先得㗎，唔係話買藍籌就一定唔驚跌市㗎。」殺出血站亦話：「買優質股，都要睇準好位先至入。」<br> Hondansr250就同意一半：「一個好嘅投資者就算揸優質股，都要成日睇住個市，好似我咁，就喺高位沽咗手上嘅貨，最近喺低價買番同樣嘅股票，一來一回賺咗30萬。」<br> <br>  http://www10.discuss.com.hk/viewthread.php?tid=4992207&amp;extra=page%3D2 </p></body></html>