<html><header><meta charset="utf-8"><title>逝世30周年　貓王熱食朱古力</title></header><body><h1>逝世30周年　貓王熱食朱古力</h1><p>試過有年輕Model問我邊個係JamesDean，咁貓王呢？答案係：「哦！聽過吓！」日子一日一日咁過，後生一輩已經將好多經典人物淡忘，甚至乎從未接觸過。對8月16日這個日子，他們更顯得毫無頭緒。貓王ElvisPresley逝世30周年，本地牌子Chocoolate在這日子推出紀念Tee及Cap，今勻朱古力搭上貓王，款式有型吸引之餘，更係一個渠道，話畀班後生知「乜嘢係經典」！<br><br>記者：許維雅　<br>攝影：陳陶鈞<br>Model：Keo　Hair：Nicole</p><p>30周年紀念Box-set必搶</p><p>男生品牌Chocoolate繼之前以Cocktail作主題推出不少BeatlesCrossover產品之後，今個8月再以貓王ELVIS作主角。以音樂題材作為Crossover對象，看得出設計師刻意用音樂為品牌建立LifeStyle形象。今個8月，乘ELVIS逝世30周年，Chocoolate特別推出了兩款ELVIS肖像及字樣的產品，以黑白冷酷的設計保持貓王不羈的形象。配合SONY，更推出了一款限量50套的Box-set，除有一套18隻的特別版紀念CD外，更任由選擇配搭兩件Tee及一頂Cap帽，必定成為不少貓王Fans的必搶目標，更有可能將成eBay熱炒Item。</p><p>18隻CD盒裝</p><p>Box-set包括一套18隻的貓王經典金曲細碟，18隻都以貓王不同造型作封面，極具收藏價值。</p><p>30周年CD值得收藏</p><p>貓王之所以成為不死偶像，都係由音樂開始，逝世30周年，當然有不少紀念大碟配合推出。當中以收錄了52首貓王畢生代表作的逝世30周年紀念精選專輯《THEKING》最具收藏價值。雖然記者都唔係貓王Fans，但有多首金歌都耳熟能詳，好似《LoveMeTender》及《Don'tBeCruel》等。所以無論你係Fans與否，都係值得推介的不錯選擇。其次還有貓王於1973年1月在夏威夷的演唱會《ALOHAfromHAWAII》特別版DVD，以及有貓王多套經典電影作品共40首主題曲的《ATTHEMOVIES》，貓王Fans又係大出血時間。<br> <br> 售價點：各大CD舖</p><p>Chocoolate最新秋貨上架
</p><p>一向以低調、簡單為設計路線的Chocoolate，今季同樣貫徹平實的男人味，推出大量恤衫及領呔。一律以淨色為主調，利用單雙衫袋的配襯帶出不同味道。再配襯埋布料或斜織料的幼身領呔，斯文大方又不會過份成熟老套，下身以黑牛作配搭係最佳的選擇。</p><p>店舖查詢：<br> ChocoolateShop（22657521）<br> 九龍塘又一城商場L1-3號舖<br> （所有產品於明天開始正式公開發售）</p><p>黃志淙：永不磨滅的Rock'nRoll始祖</p><p>「雖然ELVIS不經不覺都離開咗30年，但佢對樂壇嘅影響力依然存在，佢同Beatles都可以話係唱片公司嘅寶藏。ELVIS係第一個白人將Rock'nRoll音樂文化帶起，黑人嘅音樂文化由佢演繹再而成為一種熱潮，呢份打破黑白人文化脈絡嘅始祖經典力量係永遠唔會磨滅。加上佢嗰種反叛、自我嘅味道，到𠵱家都會令人感覺有永恒青春的魅力。唔少死硬派嘅Fans必會收藏佢所有嘅碟，但我就覺得後生一輩可以買《THEKING》專輯聽吓，因為入面嘅歌全部都係佢嘅經典金曲。」
</p><p>因為ELVIS所以叫ELVIN
</p><p>「我細細個已經喜歡外國音樂，可以話由細聽ELVIS聽到大。更曾經改過名叫ELVIN，都係因為太鍾意佢，但又唔想畀人覺得太刻意，所以唔用ELVIS。前年我仲專登走去佢曾經拍戲嘅地方旅行，嗰度係夏威夷一個小島，一個好浪漫好靚嘅地方，我囡囡就係喺嗰度製造㗎。刻意安排？係！你話佢影響我有幾深喇！」</p></body></html>