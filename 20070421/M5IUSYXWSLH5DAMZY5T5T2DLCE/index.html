<html><header><meta charset="utf-8"><title>街坊食評：材料新鮮肉多汁<br>八成人撐至尊漢堡</title></header><body><h1>街坊食評：材料新鮮肉多汁<br>八成人撐至尊漢堡</h1><p>呢排BurgerKing好似鹹魚翻生；另一間M記MosBurger又成日排長龍。受住兩間快餐的夾擊，作為漢堡包快餐一哥的麥當勞又點會坐以待斃？於是推出至尊漢堡迎戰，搵埋Eason做代言人。至尊漢堡推出之後反應極佳，原定只推出一個月，現在就繼續供應。實地做調查，睇吓街坊食評係點？<br><br>記者：梁學文　攝影：譚盈傑</p><p>新鮮蔬菜加西冷　勁讚！</p><p>麥記至尊漢堡份量跟巨無霸差唔多，但用料就較講究，漢堡扒用西冷做，再改以生菜片代替生菜絲。實地做個小調查，訪問了50人，超過八成人都話至尊漢堡的確比其他漢堡好。有差唔多一半人就話個包唔夠熱。但整體來說，Eason今次無介紹錯！</p><p>實地訪問50人<br>牛肉</p><p>讚<br>Frances</p><p>「It'sbetterthanBigMac,thebeefisreallygood.」</p><p>何太</p><p>「Juicy好多，肉味夠，以後唔食BigMac咯。」</p><p>彈<br>Yan</p><p>「塊扒唔多夠汁，有啲失望。」</p><p>平</p><p>「無錯塊牛肉好食啲，不過凍得滯，唔夠汁，有啲亁亁哋。」</p><p>蔬菜</p><p>讚<br>余太</p><p>「有菜真係健康好多，而且啲菜夠新鮮。」</p><p>婷</p><p>「本身鍾意食BigMac，但有呢個包就梗係食呢個，鍾意生菜夠Fresh。」</p><p>Bubble</p><p>「啲番茄夠新鮮，入口真係好清甜，仲好多汁，正！」</p><p>醬汁</p><p>讚<br>Steven</p><p>「肉汁同醬汁好夾，我好鍾意個醬汁！整體好好味，可惜個包唔多夠熱。」</p><p>彈<br>Burgun</p><p>「Idon'tlikethesauce,notmatchwiththebeef.」</p><p>Ryan</p><p>「Thesauceisnotgood，BigMacisbetter.」</p><p>芝士</p><p>彈<br>Ricky</p><p>「芝士唔多夠，咁大個包應該有兩塊芝士，味道至夠，唔掂！」</p><p>Jessie</p><p>「芝士味多過牛肉味，唔OK！」</p><p>至尊漢堡牛肉Vs普通牛肉</p><p>比較方法：幫普通牛肉（用作其他牛肉漢堡的牛肉）同至尊牛肉，度高、磅重。<br> 結果：至尊牛肉的確是大塊啲又夠厚，比一般的牛肉重一倍，及厚一倍，足3oz的西冷牛肉果然名不虛傳。</p><p>至尊漢堡牛肉</p><p>普通牛肉</p><p>牛肉小測試</p><p>方法：將兩款牛肉給食客試，試吓分唔分得出邊款係至尊漢堡。<br> 結果：人人分得出。至尊漢堡的牛肉夠厚夠肉味，口感較好。肉汁亦比一般牛肉多，味道更濃郁。</p><p>澋</p><p>「至尊啲牛肉Juicy啲，我分得出！」</p><p>蛋</p><p>「至尊肉質較鬆，好得多。一般嘅太亁喇。」</p><p>悅</p><p>「塊肉夠Juicy，比一般嘅肉多汁，好得。」</p><p>街坊意見：熱啲會更好</p><p>八成人都讚，但至尊漢堡也非零缺點，要保持蔬菜新鮮，所以生菜番茄都Keep住放在雪櫃中。製作時，就間接影響了漢堡的溫度，會唔夠熱。小記曾到過10間唔同區的麥記買至尊漢堡，發現只有兩間夠熱。如果個包夠熱，芝士會溶，一打開包裝紙，牛肉味夾雜醬汁的味道四溢，感覺完全唔同。</p></body></html>