<html><header><meta charset="utf-8"><title>金像男配角升格LV貴賓<br>吳澋滔片約湧埋身星媽頭痛</title></header><body><h1>金像男配角升格LV貴賓<br>吳澋滔片約湧埋身星媽頭痛</h1><p>只得10歲的吳澋滔（Ian）奪得金馬、金像獎的「雙料男配角」獎後聲價百倍，前晚穿上LV童裝的他與母親司馬燕齊出席LV活動，風頭蓋過賭王千金何超瓊、榮文蔚等名媛，認真威水。身為星媽的司馬燕透露已有兩個導演斟囝囝拍片，但她表示不會隨便接拍，因為好片可遇不可求。</p><p>法國超級名牌LV前晚於中環置地廣場舉行名為「Travels&amp;Travellers」的展覽活動，以香港為亞洲區展覽的首站，展示了有百多年歷史的古董行李箱。</p><p>最怕前功盡廢</p><p>憑電影《父子》剛獲本屆金像獎最佳新演員及最佳男配角的10歲童星吳澋滔穿上LV童裝，由母親司馬燕陪同下出席，搶盡一眾名媛如賭王何鴻燊千金何超瓊、林學華、葉梁美蘭等名媛的風頭，榮文蔚更拖着有「古典碧咸」之稱的德國型格小提琴家DavidGarrett出席。<br> 問到星媽司馬燕其子一身名牌，她笑說：「佢都唔知自己着緊名牌，淨係最鍾意打機。」問到囝囝Ian的同學是否知道他是金像獎得主，司馬燕說：「佢哋讀國際學校，邊會睇港產片，其實囝囝都係平常心，我自己反而比較辛苦，要睇住佢返學，又多咗人搵佢拍戲，啱啱先有兩個導演想搵佢拍戲，不過拍一套好片真係可遇不可求，我哋唔會隨便接戲，因為會抹殺之前所做嘅一切。」</p><p>幼子啱拍笑片</p><p>此外，問司馬燕其幼子會否拍戲及會否呷哥哥醋？她說：「細佬好好笑，最好搵佢拍笑片。個仔唔會呷醋，知我同哥哥出街，仲叫我遲少少返屋企，等佢可以打多啲機。」<br> 採訪：GeneNg<br> 攝影：EdwardChou</p></body></html>