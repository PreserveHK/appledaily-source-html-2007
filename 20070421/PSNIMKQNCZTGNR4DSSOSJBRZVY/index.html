<html><header><meta charset="utf-8"><title>關仁隱事<br>由你話聞老婆色變 - 關仁</title></header><body><h1>關仁隱事<br>由你話聞老婆色變 - 關仁</h1><p>係人都知「由你話」錫佢個模特兒老婆「神奇」錫到燶，但原來佢錫老婆嘅程度，已經由敬畏去到聞風喪膽嘅地步。由你話雖然一把年紀，但心境未老，佢搭飛機時最怕悶，所以周不時坐唔定，好鍾意撩啲空中小姐傾偈講吓笑。<br> 試過有空姐見由你話太多嘢講又太百厭，忍唔住講咗句：「再嘈話畀你老婆知！」殊不知由你話一聽到「老婆」兩個字，就好似俾人㩒咗掣一樣，成個人360度轉變，即刻靜晒，唔知佢真係怕個空姐同佢老婆講，抑或一諗起老婆就冇晒mood再玩呢？<br> Textby關仁</p></body></html>