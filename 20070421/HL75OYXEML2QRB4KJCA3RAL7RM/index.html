<html><header><meta charset="utf-8"><title>數碼達人：艷紅N76襯DorianHo晚裝</title></header><body><h1>數碼達人：艷紅N76襯DorianHo晚裝</h1><p>諾記直身機多，摺機新款N76已更顯矜貴！閃亮鏡面配鮮紅艷妝，令所有女性物體一見傾愛；N76是首度現身香港，以名設計師DorianHo一襲紅色晚裝，在名模周汶錡手上悠悠而出，閃得是件首飾？是薄如輕紗的晚裝？感覺是一片「紅」氣襲來，差點忘記本質係一部手機！<br>記者：陳國輝<br>攝影：周旭文、陳國輝</p><p>13.7mmN系最薄</p><p>N76主色調為紅、黑兩種，機身襯以一塊鏡面Design，加上厚度只有13.7mm，雖然未達到現時手機極限，但叫女性拎得出街用嚟襯衫嘅話，肯定足夠有餘。至於NSeries當中以佢最薄，但下巴兜兜，似乎流露些少MOTOROLA及LG影子，畢竟呢兩款牌子亦曾推出過激薄摺機，但N76就換上另一全新紅、黑FashionLook形象，一如DorianHo設計，很Fancy、浪漫。
</p><p>2.4"巨芒搭相機閃燈</p><p>身為NSeries一分子，功能自不然成HotTopic。N76與上星期發布嘅N95，路線好唔同，N95着重全面性，幾列入發燒級玩家範疇；而N76則主攻傳統玩家最渴求嘅影音分唇，機面配置3粒音樂專用掣，除咗聽歌唔使專登揭蓋，面芒仲顯示到歌名同播放時間，資料詳盡；反轉機背則配置200萬像素相機連閃燈，㩒一下側邊嘅快捷鍵，即進行拍攝；而面芒及裏面嘅2.4"QVGA芒，同樣可變為取景器，真係攞起手隨時玩得。
</p><p>PROFILE</p><p>制式：WCDMA及GSM四頻<br> 體積：106.5×52×13.7mm<br> 重量：115g<br> 備用時間：200小時<br> 通話時間：120（3G）/165（2G）分鐘<br> 主要功能：2.4"QVGA芒、200萬像素相機、音樂╲影相專用鍵、MiniMap網上瀏覽器、支援microSD卡、FM收音機<br> 售價：未定<br> 推出日期：第二季</p><p>手機行家點睇？<br><br>自由撰稿員Tommy&#13;</p><p>「我唔知部黑色版係咪專為男士而設，但個人就特別鍾情紅色手機，你睇我嗰件紅色Tee就知啦！」
</p><p>手機網站記者<br>Keith</p><p>「200萬像素相機其實已經夠用，但我特別欣賞佢播放MP3歌嘅效果，調到鬼咁大聲都唔坼。」</p><p>記者會花絮</p></body></html>