<html><header><meta charset="utf-8"><title>艾力班納揸賽車撞樹</title></header><body><h1>艾力班納揸賽車撞樹</h1><p>曾演《變型俠醫》（TheHulk）同《慕尼克》（Munich）嘅澳洲男星艾力班納（EricBana），噚日喺家鄉玩全國巡迴越野賽車時，唔小心撞車，炒咗埋去啲樹度，好彩佢冇受傷，可以自行爬出車外。雖然艾力成績麻麻，喺115隊參賽者中只排53位，但佢話希望整番好架車，完成埋今日最後一站。</p></body></html>