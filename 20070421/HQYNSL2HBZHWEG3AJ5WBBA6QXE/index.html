<html><header><meta charset="utf-8"><title>Benz車展　全新E230賣50萬</title></header><body><h1>Benz車展　全新E230賣50萬</h1><p>噚日先講過今年香港車市暢旺，全因到港嘅新車實在太多所致，話淨係Volvo未過上半年，都已經嚟咗兩款以上嘅新車，好似C70同C30等等；哈，點知德國嘅Mercedes-Benz都唔執輸，運咗部新車嚟香港撐場㖭！<br>各位Mercedes-Benz嘅擁躉咪咁開心住，佢哋新到嘅車款唔係大家所諗嘅新C-Class（雖然就到㗎喇），而係全新嘅E230喎！新車個Look同車廂設備，睇落跟其他同門兄弟無太大分別，一樣都係咁型咁齊，但Engine就係一台2.5公升V6引擎，馬力有204匹，配埋7G-Tronic半自動波箱，根本毋須擔心佢嘅性能表現。售價則由$499,000起，聽落比其他同級對手吸引好多喎。<br><br>Mercedes-Benz又一城車展<br>日期：4月21、22日（星期六、日）	<br>時間：10:00am-7:00pm<br>地點：九龍塘又一城LG2<br>查詢：仁孚行（28957339）<br><br>悠穎馳：豪邁不羈，愛車如命，聽幾下引擎聲就知咩車！</p></body></html>