<html><header><meta charset="utf-8"><title>關仁隱事<br>四方過橋即抽板 - 關仁</title></header><body><h1>關仁隱事<br>四方過橋即抽板 - 關仁</h1><p>歌手「四方」出道時事業一帆風順，令佢變得越嚟越囂張，直至多年前事業下滑，先至嘗到人情冷暖滋味。四方一直希望再衝刺，奈何娛樂圈好現實，啲人見佢冇人氣，又冇市場價值，自然唔敢投資。直至早排四方想開演唱會，終於有人肯出手相助，兼且幫佢鋪排工作，以為佢經歷過多年起跌之後，性格已經改變過嚟。誰不知四方開完個鹹魚翻生個唱後，見出嚟反應算唔錯，以為自己得咗，原本人哋幫佢傾好嘅工作，竟然嫌三嫌四推晒，自己另起爐灶接job，一腳踢開以前幫過佢嘅人，真係反骨到冇人有。<br> Textby關仁</p></body></html>