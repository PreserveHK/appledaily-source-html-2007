<html><header><meta charset="utf-8"><title>蘇said：「C小姐」遇記者即閃 - 阿蘇</title></header><body><h1>蘇said：「C小姐」遇記者即閃 - 阿蘇</h1><p>「C小姐」當年叱咤ball場，由欠債億億聲，依然日日着靚衫歎世界，到同「字母哥」分手後，感情生活依然咁豐富，真係好似「字母哥」首新歌日日咁好景。呢個奇女子近年喺香港銷聲匿迹，一時喺美國開始新生活，一時又喺內地開始佢嘅電影生活，真係撲朔迷離。前幾日中環有名店開幕，唔少記者去採訪，「C小姐」依然以佢飄逸才女、薄施脂粉帶啲「星味」嘅打扮出現，佢冇改過扮靚嘅個性，依然好鍾意駐足觀看，當記者認到佢時，佢即刻火速走人，同佢以前路過中環遇到記者即「開餐」發偉論見報嘅姿態，簡直係天淵之別，人係會變嘅。<br> 撰文：阿蘇<br> 本欄逢周一至六刊出</p></body></html>