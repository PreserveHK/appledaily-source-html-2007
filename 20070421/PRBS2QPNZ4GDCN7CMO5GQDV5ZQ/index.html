<html><header><meta charset="utf-8"><title>JoyceMa率名師進軍上海<br>周迅朝拜Yohji含羞表白</title></header><body><h1>JoyceMa率名師進軍上海<br>周迅朝拜Yohji含羞表白</h1><p>內地影后周迅昨日有幸與日本國寶級時裝設計師YohjiYamamoto（山本耀司）及比利時女設計師AnnDemeulemeester，為本地時裝王國Joyce登陸上海的專門店，擔任剪綵嘉賓。周迅變身小fans，心情十分緊張，上前向偶像Yohji表白。　上海直擊</p><p>本地時裝王國Joyce繼日前中環旗艦店重開後，昨日正式登陸中國，於上海恒隆66廣場開設專門店，由靈魂人物JoyceMa（馬郭志清）與夫婿馬景華率領多年好友設計師，包括日本國寶級時裝大師YohjiYamamoto、比利時女設計師AnnDemeulemeester及內地影后周迅，舉行新店剪綵儀式。<br> 穿上法國時裝品牌AdamJones黑色吊帶裙的周迅剪綵後即參觀新店，更趁機上前與Yohji交談，並以英語表示他是其時裝偶像。之後周迅接受記者訪問時說：「我睇過佢其中一個展覽，今日真係好舒服，佢真係我偶像，見到佢好開心，即刻諗唔到講乜嘢。」她又賣口乖讚Joyce：「好漂亮，Joyce為上海帶嚟好多國際時尚氣息，畀我哋咁多選擇。」</p><p>揸弗人奔波認老</p><p>此外，JoyceMa近日為香港、上海兩地新店奔波，她說：「香港同上海店都係我嘅仔女，兩個都錫，不過自己個人今日好緊張，我諗世界上冇一個人好似我對時裝咁熱情，其實我咁嘅年紀，又有高血壓，有時喺外國睇騷都驚爆血管，今日唔敢着高跟鞋㖭。」<br> 採訪：MichelleLeung、DebbieLum<br> 攝影：ChanShunChing</p></body></html>