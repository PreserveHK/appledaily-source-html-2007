<html><header><meta charset="utf-8"><title>大結局網上搶先播</title></header><body><h1>大結局網上搶先播</h1><p>昨晚全城熱捧的《溏心風暴》大結局，吸引不少人安坐家中追看，但原來早在結局播出前，已有網友先睹為快。內地短片網站「土豆網」上，日前已有各集《溏》劇供網民線上觀看，當香港還在播放第39集時，土豆網已有人上載第40集大結局，而偷步瀏覽人數更直迫3萬人，點擊率一直高企。</p><p>無綫考慮改例</p><p>其實以往播出的劇集如《十兄弟》等，都曾發生類似的網上盜播情況，未經許可而發放劇集視頻，已屬侵權行為。對此無綫外事部助理總監曾醒明昨日接受電話訪問時說：「其實海外地方好似美國咁，雖然同香港同步播放，但因為時差問題，當地會比香港快播出。」<br> 曾醒明續說：「其實未經同意將劇集上載已經係侵權行為，公司會發信要求網站將有關片段刪除。另一方面，我哋會進行內部檢討，雖然劇集同海外同步播放，但考慮到時差問題，以後香港會比外地早一日播放劇集。」<br> 採訪：林妃</p><p>一網講盡：偷步網友唔夠喉</p><p>由於內地土豆網有人違規上載《溏心風暴》第40集大結局，故不少網友已率先觀看，更在討論區上談論劇情。<br> <br> 寶嬰丹：覺得細契官司後段戲最正，冇得彈。<br> <br> 雞翼安2：我都睇咗，覺得細契官司的篇幅太少。<br> <br> va_voom：睇咗，好失望，細契自動唔爭。<br> <br> 詠豪：我都睇咗……真係最後好有feel。<br> <br> yinkiutong：我已睇了大結局，得得地和常在心那段好感動，睇到我喊！<br> <br> 資料來源：香港討論區</p></body></html>