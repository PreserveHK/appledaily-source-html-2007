<html><header><meta charset="utf-8"><title>金手指：捍衞搞爛gag自由 - 孫柏文</title></header><body><h1>金手指：捍衞搞爛gag自由 - 孫柏文</h1><p>平時，政府揀人拉嘅時候都非常高明，淨係欺善怕惡，專揀啲冇還擊力嘅人。例如，要拉人「不雅」，最好就係拉啲學生，而有明光社呢啲揸正牌支持嘅刊物，就……。而拉網友嘅時候，就專揀啲「電車男」，因為知道佢哋一定棄甲而逃認罪。<br> 不過，今日有人要同欺善怕惡嘅政府打官司。我要喺呢度話，孫柏文全力支持！<br> 我曾經講過，有啲人喺網上咁做，只係想運用「諷刺性模仿」parody嘅手法，去紓緩我哋特區人民對世界嘅憂慮。如果佢哋有錯，就係錯在搞爛gag唔好笑。呵、呵！捍衞搞爛gag自由！<br> 金手指網誌： http://phatdat.blogspot.com </p></body></html>