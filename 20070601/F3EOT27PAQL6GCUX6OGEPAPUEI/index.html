<html><header><meta charset="utf-8"><title>馮仁昭四圍超：黃聖依情侶檔擲1億撼菲鵬 - 馮仁昭</title></header><body><h1>馮仁昭四圍超：黃聖依情侶檔擲1億撼菲鵬 - 馮仁昭</h1><p>黃聖依同佢個經理人楊子一直冇公開承認兩人嘅情侶關係，但佢哋就經常以情侶檔姿態出現，前日佢哋合作投資嘅餐廳喺浦東開張，佢兩個雖然聲稱只係拍檔，但見到黃聖依左手中指戴住閃令令嘅白金鑽戒，似乎暗示同楊子已經訂婚，仲被同場嘅杜汶澤講笑話開幕禮係佢兩個嘅婚禮。</p><p>指鑽戒自己買</p><p>事後問黃聖依係咪同楊子訂婚，黃聖依解釋話隻戒指係佢自己買，而且佢平時戴戒指都一向戴在左手中指，所以冇特別意思，又話自己忙於工作，冇時間拍拖談戀愛。<br> 楊子就話佢同黃聖依只係經理人關係，兩人合資開咗6間文化產業公司，涉及電影、電視、唱片及經理同包裝各方面，公司性質同李亞鵬嘅春天傳媒好相似，據知佢哋為呢6間公司投資咗1億，楊子被問到係咪準備同李亞鵬搶生意時就話各有各做，對李亞鵬公司一啲都唔了解，佢仲話：「或許他有王菲，但是我們公司也有黃聖依！」</p></body></html>