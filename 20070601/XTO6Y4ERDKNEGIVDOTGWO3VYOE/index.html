<html><header><meta charset="utf-8"><title>紅牌A貨　畢仔翻嫩羅拔<br>網上搜奇：施嘉莉還魂夢露</title></header><body><h1>紅牌A貨　畢仔翻嫩羅拔<br>網上搜奇：施嘉莉還魂夢露</h1><p>好多人認為荷李活最璀璨輝煌嘅時代已經過去，雖然英國報章《每日郵報》都咁講，但佢哋就覺得現今有唔少荷李活紅星個樣，同好多老牌影星後生嗰陣好鬼似，仲喺網上逐個數個樣相似嘅影星，阿Net梗係即刻話畀大家知喇。<br> 好似施嘉莉祖安遜（ScarlettJohansson）扮到靚一靚嗰陣，真係十足荷李活性感女神icon瑪麗蓮夢露（MarilynMonroe）；妮歌潔曼（NicoleKidman）就勁似後生版嘉芙蓮丹露（CatherineDeneuve）；不過話湯嫂姬蒂荷姆絲（KatieHolmes）似大美人柯德莉夏萍（AudreyHepburn），好似誇張咗啲喎。</p><p>Robbie似諧星</p><p>男星方面，畢彼特（BradPitt）似前輩羅拔烈福（RobertRedford）就大把人認同，佢哋兩個合演《諜戰》(SpyGame）嗰陣已經俾人話似兩父子。至於另一型男佐治古尼（GeorgeClooney）同加利格蘭（CaryGrant）都幾似。不過，話RobbieWilliams似諧星諾曼溫斯頓（NormanWisdom），相信啲後生fans都唔知講緊乜水喇。<br> 相似影星<br> 網址： http://www.dailymail.co.uk/pages/live/articles/showbiz/showbiznews.html?in_article_id=457274&amp;in_page_id=1773 <br> 版主：阿Net<br> 本欄逢周一至六刊出</p></body></html>