<html><header><meta charset="utf-8"><title>港客拉角子機$5贏4000萬<br>星際稱機械故障拒賠</title></header><body><h1>港客拉角子機$5贏4000萬<br>星際稱機械故障拒賠</h1><p>【本報訊】「4,000萬！4,000萬呀！」港人田小姐昨晚與友人到澳門星際娛樂場玩樂，她剛坐到角子老虎機前，投入5元硬幣，按掣……突然間，機頂的紅燈閃個沒停，機上獎金銀碼顯示出「40,000,000」。田小姐心中一算：「嘩，係4,000萬呀！」不過，她開心得太早了，星際職員未幾走過來說：「對唔住，係機械故障。」更拒絕派彩。　記者：馮少榮　林榮海</p><p>田小姐無法接受中4,000萬元空寶的說法，當職員說要開機檢查時，她恐一切證據會消失，與友人把守老虎機前，直至今日凌晨事件仍未解決。<br> 賭場一名經理昨晚對本報記者說：「呢部機最多派彩額先至係5萬蚊，冇可能會派4,000萬，全世界冇一部機會派咁多錢。派4,000萬，你信唔信？」該經理又說，田女士說中獎之時，「個game（遊戲）都未開始，何來中獎？」他指估計有人是把壞機的「警號」，當成是中獎的「恭賀響號」，才無法接受壞機的「事實」。</p><p>「機頂紅燈係咁閃」</p><p>田小姐表示，她與兩男一女友人於昨日中午前已到了澳門，主要目的是到剛開幕的威尼斯人度假村參觀，至晚上7時30分才轉到星際玩樂。進入賭場後，田走到一部編號343、名為「深海寶藏」的角子老虎機前坐下。<br> 「我入咗個5蚊銀，跟住㩒掣，突然間機頂嘅紅燈就係咁閃。」她說，當時見到機上的派彩銀碼，展示出「40,000,000」的字樣。「我好肯定係4,000萬，因為我數過，係『一個4加7個0』。」田又說：「當時我好興奮，根本記唔起個畫面show咗啲乜嘢出嚟，好似係啤牌嘅『同花順』。」<br> 田小姐指，當時一名女職員走近，田向對方說：「我中獎喎！」但對方只說：「你等一等，可能係部機有問題，等我check一check。」田即回應說：「壞咗？冇理由喎！」</p><p>賭場關機銀碼消失</p><p>其後賭場多名經理陸續到來，要求開機檢驗是否故障，但田小姐與友人堅拒，「開機咪乜嘢證據都冇晒？」田與友人守護着老虎機，而賭場方面則將機關上，有關銀碼亦消失。雙方之後不斷爭論，田感無助下致電報警。<br> 當時賭場方面向田小姐表明，不讓他們開機的話，無助解決問題，並向田說：「你鍾意可以繼續喺度玩，我哋好歡迎！」田之後要求有司警到場作證人才可開機，司警其後派員到場，但至今日凌晨雙方仍在討論如何解決。<br> 一名經理說，翻看過閉路電視錄影帶，證實田小姐確曾坐在涉事角子老虎機前及入過錢。他強調：「如果係人為出錯嘅話，我哋一定會負責，但機件故障就唔會。」他又說，事後會向澳門博彩監察協調局呈交報告。他補充說：「角子老虎機壞機，並唔係咁罕見嘅事！」</p><p>「你話壞就唔賠？」</p><p>「我覺得自己中咗獎，你話壞就唔賠？我點都要有一個滿意嘅解釋，就算係壞機，都有責任賠償畀我！」田小姐說。<br> 澳門星際娛樂場位於澳門市中心友誼大馬路，樓高38層，屬於銀河娛樂集團，集團主席為呂志和。酒店去年10月開業，當時請來著名影星梁朝偉作主禮嘉賓，成為城中話題，其附屬賭場平均每日人流達2萬人次以上，共提供290張賭枱，300部角子機，酒店則有500間房間。</p></body></html>