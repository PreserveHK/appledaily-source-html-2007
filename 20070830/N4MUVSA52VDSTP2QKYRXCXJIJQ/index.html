<html><header><meta charset="utf-8"><title>Tiffany遲嫁新娘露紋身</title></header><body><h1>Tiffany遲嫁新娘露紋身</h1><p>李蘢怡（Tiffany）、AnaR.和吳嘉龍昨日在尖沙嘴出席「愛在尖東」記者會，大會表示Tiffany遲到，以致活動未能在原定時間開始。其後Tiffany穿上白色低胸婚紗，露出背部紋身，與男模坐古董車進場、AnaR.和吳嘉龍則穿上中式禮服和裙褂，坐轎出場，兩對新人中西合璧十分搶眼。</p><p>裙褂焗汗</p><p>Tiffany渴望有個西式婚禮，她說：「西式浪漫啲，最想喺希臘、埃及舉行婚禮。如果將來丈夫一定要搞中式婚禮，咁點都要搞多個西式嘅，唔使太鋪張。」已不止一次出席活動遲到的Tiffany，她解釋遲到原因是說：「因為學跳舞遲咗落堂，加上食飯時間路面塞車。」<br> 至於鬼妹仔AnaR.初次穿裙褂十分開心，坐在身旁的吳嘉龍則大讚她性感。吳嘉龍被問到會否追求Ana.R時，他開玩笑說：「我同佢年紀相距好遠，我太老。」AnaR.則說：「玩就可以，佢未準備拍拖或者結婚，而且我係個baby。」穿上裙褂的她更說：「我好鍾意紅色，好鍾意衫上面好多detail位人手造，但都幾熱。如果將來我嫁中國籍嘅男仔，都會着裙褂。」<br> 採訪、攝影：王連連</p></body></html>