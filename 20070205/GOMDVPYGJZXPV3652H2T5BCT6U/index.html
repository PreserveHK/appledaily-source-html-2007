<html><header><meta charset="utf-8"><title>求驗客手記：楊格卡維稱兄道弟好假</title></header><body><h1>求驗客手記：楊格卡維稱兄道弟好假</h1><p>阿士東維拉啱啱簽咗艾舒利楊格同卡維返嚟，兩位箭頭都先後喺上兩場聯賽開齋，睇嚟領隊奧尼爾都入啱貨。但係好笑係艾舒利楊格同卡維都話兩個𠵱家好鬼老死，仲「大佬前、細佬後」嚟稱呼對方，扮晒好兄弟咁。喂！你兩個好似識咗冇耐咋喎，使唔使咁快稱兄道弟先？呢啲嘢收埋講就可以，打咗兩場波就話係好兄弟，未免假咗啲喎！</p></body></html>