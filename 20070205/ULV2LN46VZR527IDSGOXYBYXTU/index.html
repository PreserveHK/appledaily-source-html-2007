<html><header><meta charset="utf-8"><title>求職部落：另類面試揀蟀法</title></header><body><h1>求職部落：另類面試揀蟀法</h1><p>唔少打工仔攞咗年終雙糧，就密謀跳槽過檔，喺《香港討論區》嘅會計界討論區內，PointGuard問面試時究竟要注意啲乜？唔知係咪見佢太緊張，會員若缺齋老人提供以下「貼士」，等佢輕鬆吓，或者咁樣面試效果會好啲！<br> 考官：你有冇男朋友？<br> 應徵者：有。<br> 考官：他喺本地嗎？<br> 應徵者：佢喺外地。<br> 考官：對唔住，我哋唔可以用你。<br> 應徵者：點解？<br> 考官：你唔會安心喺度長期工作；另外，本公司都唔希望因為你令長途電話費大幅增加。<br> ＊＊＊<br> 考官：你有冇女朋友？<br> 應徵者：冇。<br> 考官：你追過女仔未？<br> 應徵者：追過，但追唔到。<br> 考官：你會唔會再追女仔？<br> 應徵者：先努力工作，暫時不考慮。<br> 考官：對唔住，本公司唔會用你。<br> 應徵者：點解？<br> 考官：你公關能力欠佳，而且缺乏自信。<br> ＊＊＊<br> 考官：你有冇男朋友？<br> 應徵者：有。<br> 考官：他有錢嘛？<br> 應徵者：有，他自己開公司。<br> 考官：對唔住，你男朋友都唔用你，我們就更加唔會用你。<br> 應徵者：佢公司都冇適合我嘅職位。<br> 考官：咁你讀乜㗎？<br> 應徵者：秘書。<br> 考官：對唔住，我們都唔會用你，靚女會影響我們經理工作。<br> 應徵者：但我唔靚喎！<br> 考官：咁更加唔得，我哋經理唔會對你有興趣。</p></body></html>