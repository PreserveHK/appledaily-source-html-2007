<html><header><meta charset="utf-8"><title>阿B撐無間道火鍋店齋食唔揼本</title></header><body><h1>阿B撐無間道火鍋店齋食唔揼本</h1><p>圈中明星名人最愛光顧的輝哥火煱大股東游志輝（輝哥），近日被揭在80年代曾做警方卧底滲透娛樂圈，又和拍檔因股權問題反目，昨日火鍋分店在灣仔開幕，與娛樂圈稔熟的輝哥搞火鍋店成功，擔任剪綵嘉賓的藝人則大多不善經商，結束破產令的鍾鎮濤（阿B）便稱自己剛逃出生天，未敢輕言投資；而楊恭如則自言對做生意一竅不通，只會買樓保值。</p><p>輝哥火煱灣仔分店昨日正式開張，輝哥飛起舊拍檔，投資千萬在灣仔開設分店，並請來鍾鎮濤及楊恭如等擔任嘉賓。近日老闆輝哥因股權問題和拍檔反目，九龍城的火鍋店更發生晒馬事件，事件同時揭發他的身份大有來頭，80年代的輝哥原來是一位真正的無間道，是警方在娛樂圈查黑社會犯罪證據的卧底，成為城中話題。</p><p>「最想不勞而獲」</p><p>輝哥昨日說：「我同拍檔只係商業上問題，道不同不相為謀，所有事交畀律師處理，𠵱家九龍城店仍然正常運作。」<br> 鍾鎮濤表示女友范姜最愛火鍋店的牛肉，問曾經歷破產的他可有意欲再次投資，他說：「啱啱先逃出生天，冇諗住，但現時的確有好多投資計劃，唔可以輕易開公司，最想梗係不勞而獲啦，好似啲人買股票瞓醒覺就發咗達。」<br> 楊恭如有份擔任剪綵嘉賓，她現時仍為寧記麻辣火鍋的小股東之一，她說：「我嘅身份冇衝突，而且當時只係投資咗五位數字，好少股份，不過到𠵱家事隔幾年未有收過錢。」楊恭如表示自己對投資一竅不通，在香港也只會買樓保值。<br> 此外，輝哥火煱今次開分店同時也回饋社會，呼籲送花籃到賀的人將心意折現，然後所得款項會捐到心晴行動，身為心晴行動代言的林建明（沙姐）也有到場。</p><p>沙姐上京醫頭</p><p>沙姐近期集中慈善工作，另一方面受到後遺症困擾，沙姐話：「五年前喺亞視俾布景板傷頭，之後睇過好多醫生都話腦細胞受傷冇得醫，經常頭昏腦脹，決定新年後去北京搵名醫，試吓接受高壓氧治療。」<br> 採訪：卓寶花<br> 攝影：陳志嵐</p></body></html>