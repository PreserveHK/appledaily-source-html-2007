<html><header><meta charset="utf-8"><title>對Mon有話兒：福山、柴崎幸演得又唱得</title></header><body><h1>對Mon有話兒：福山、柴崎幸演得又唱得</h1><p>由福山雅治同柴崎幸合演嘅富士「月九」新劇《伽利略》，上個星期一播放第一集，收視高達24.7%，電視台見反應咁好，前日即刻宣佈會開拍電影版。雖然有傳女主角柴崎幸係執竹內結子同澤尻英龍華嘅三攤，但佢同福山為劇集大玩「合體」，組成全新音樂組合KOH+，仲為該劇炮製主題曲，一樣獲得唔少網友喺香港討論區大讚。<br> <br> 挪威武者：套劇好好睇，但冇諗過收視會咁高！<br> <br> 伸也：新碟封面好靚呀！<br> <br> chuehlam：好好睇，歌又好聽，小幸係最好！<br> <br> suec：個封面真係好靚，人又靚又演得又唱得，冇得彈!!<br> <br> Argian狼：哇勁！睇咗第一集真係覺得幾好睇，福山雅治個角色好吸引，咁耐佢仲係咁靚仔！<br> <br> 網址： http://www2.discuss.com.hk/viewthread.php?tid=5583469&amp;extra=page%3D1&amp;page=2 </p></body></html>