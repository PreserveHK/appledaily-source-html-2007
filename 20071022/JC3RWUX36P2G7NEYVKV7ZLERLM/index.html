<html><header><meta charset="utf-8"><title>大讚澳門　籲香港加油<br>任達華促開賭場救天水圍</title></header><body><h1>大讚澳門　籲香港加油<br>任達華促開賭場救天水圍</h1><p>任達華一向關注民生社會，他前晚在澳門出席餐廳開幕時，指留意到近期天水圍困局，及港澳兩地競爭力差距收窄，他提議政府開放賭業，在元朗或大嶼山等鄰近天水圍的地區開賭場，為天水圍地區創造新就業機會。　澳門直擊</p><p>天水圍近日再發生倫常慘劇，引來全港市民關心，早前周潤發公開呼籲將天水圍改名轉運，而一向對民生和政治均有立場的任達華，前晚在澳門出席SKY21Bar開幕時，也為天水圍困局想辦法。</p><p>揀大嶼山元朗</p><p>任達華說：「澳門地方好舒服，好快就超越香港，香港真係要加一把勁。據我知，內地自由行可以由香港過澳門玩，但就唔可以由澳門去香港，咁係唔啱，香港政府必須改變呢個現象，咁先公平同有競爭力。其實我贊成香港搞賭場，尤其可以揀大嶼山同元朗搞，因為天水圍太多人迫埋一齊，又冇工做，喺呢啲地區開發賭場，可以創造就業機會。」<br> 今個月經常四圍飛的任達華，剛在北京影相後，再飛到黑龍江佳木斯剪綵，回港後又要去馬來西亞工作，他說：「成個10月只得4日喺香港，我覺得好對個女同太太唔住，成日見唔到佢哋。」他謂很期待稍後一家人的familytrip，他說：「我哋去維也納當年結婚嗰度，慶祝結婚周年紀念，今次仲帶埋囡囡、外母一齊去，過埋聖誕節。」</p><p>擁有快樂家庭</p><p>問任達華與外母、工人同行，豈非沒得二人世界？他說：「唔緊要，我哋係happyfamily，同埋我同琦琦無論結婚幾多年，永遠都係慶祝結婚一周年紀念。」<br> 採訪：MaggieLaw<br> 攝影：ChanShunChing</p></body></html>