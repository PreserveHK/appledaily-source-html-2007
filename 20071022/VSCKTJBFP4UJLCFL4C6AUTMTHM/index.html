<html><header><meta charset="utf-8"><title>上海直擊<br>睇騷大混亂　楊采妮遭老外左右夾擊</title></header><body><h1>上海直擊<br>睇騷大混亂　楊采妮遭老外左右夾擊</h1><p>楊采妮及內地女演員李小冉等前晚盛裝往上海出席美美百貨（MaisonMode）開幕禮，現場一片混亂擠迫，事緣大會邀請了300名嘉賓入內欣賞時裝騷，但最終獲分配座位的只有60人，楊采妮也迫於無奈夾在Zegna兩名老外高層中間，肩碰肩親密看騷。</p><p>楊采妮、李小冉及郭秀雲等，前晚齊往位於上海時代廣場的美美百貨舉行的開幕活動，現場並安排了一場時裝騷，但一片混亂，事緣大會邀請了300名嘉賓，結果店內只安排了60個座位，人迫人之下，楊采妮獲安排坐於Zegna兩名外籍高層之間，三人肩並肩超級親熱，另外與李小冉同坐的郭秀雲，也只好側身而坐。</p><p>食飽睇騷唔覺凍</p><p>前晚上海氣溫只得攝氏十餘度，活動安排又出了混亂，以嘉賓身份出席的楊采妮卻超級識做說：「冇乜嘢呀，大會安排我食飽飽先嚟，我唔覺得凍呀，座位方面係佢哋未擺好啫，我唔覺得迫爆噃！」她又指這個月自己與上海結下不解緣，她說：「呢個月來來往往，已經係第四次嚟上海啦，過兩日我返香港做少少嘢，之後又會再嚟。」</p><p>郭秀雲想扮異形</p><p>一身性感打扮的郭秀雲透露將忙於籌備為健康快車籌款的萬聖節派對，扮鬼扮馬多次的她，表示自己是「異形」迷，最想扮「異形」，她說：「不過我上網check過，套異形衫要成5,000蚊美金，咁貴我寧願捐出嚟做善事。」<br> 採訪、攝影：曾小嘉</p></body></html>