<html><header><meta charset="utf-8"><title>透點練膽識　為拍戲鋪路<br>Mikki拒演媽咪明窒陳嘉容</title></header><body><h1>透點練膽識　為拍戲鋪路<br>Mikki拒演媽咪明窒陳嘉容</h1><p>名模姚書軼（Mikki）和熊黛林等前晚到中環，出席Style模特兒公司開幕派對，日前在北京行Fendi騷真空透點的Mikki，表示這是十分平常，任何一個專業模特兒也需要有膽識真空演出，又指希望日後發展更廣如嘗試拍戲，不過千萬不要首部電影就要演媽咪，不知不覺間寸陳嘉容。</p><p>姚書軼、熊黛林、鈴木仁及郭品超等，前晚在中環出席新成立的Style模特兒公司開幕派對，大會安排眾模特兒男女配對坐名車抵達，如鈴木仁與白歆惠一組、郭品超與熊黛林同車而來，場面十分熱鬧，在附近酒吧的老外也不斷叫囂。</p><p>用乳貼肉酸</p><p>剛在北京行完Fendi騷返港的Mikki，被問到透點一事，她說：「着春夏新裝預咗係薄㗎啦，我試過喺後台貼乳貼，效果仲肉酸，其實好小事，任何一個專業模特兒都應該要有膽識真空演出，為咗場咁大嘅騷，乜都值得啦。」<br> 再問Mikki過檔新公司Style，有否豐厚轉會費？她笑說：「冇呀，又唔係球隊，我都希望以後有更好發展，我相信Kim（Style老闆）會幫我嘅。」問她是否渴望拍電影？她說：「唔係你話想就有嘅，始終模特兒太高，搵對手有困難，不過最好唔好第一部戲就要做媽咪角色啦。」平時說話小心得體的Mikki，此話一出竟不知不覺間暗寸了陳嘉容，她拍第一部戲《超班寶寶》就演媽咪角色。</p><p>怕戀鈴木仁</p><p>此外，與郭品超同坐林寶堅尼跑車到場的熊黛林，被問到郭品超與郭富城誰的駕駛技術更好、更有安全感？她即機靈說：「我唔會中招嘅。」又問她早前生日，城城送了甚麼禮物給她？她也守口如瓶說：「秘密唔講。」至於曾與黃曉明傳緋聞的台灣模特兒白歆惠，則被安排與有「名模殺手」之稱的鈴木仁同車，問兩人有否發展機會？她即迴避說：「不要殺我呀，我寧願與圈外人拍拖多一點。」<br> 採訪：JessicaNgan　<br> 攝影：ChenWaiOn</p></body></html>