<html><header><meta charset="utf-8"><title>NEWBALANCEST33玩五行<br></title></header><body><h1>NEWBALANCEST33玩五行<br></h1><p>因乜事，周圍都玩中國熱？<br>睇見Elements這個字，以為係「圓方」，原來係NewBalance新系列，一樣玩中國金、木、水、火、土五行元素。28人設計隊伍SuperTeam33（ST33），是NB的全球計劃，從美國緬因州Skowhegan生產隊伍而名，每對鞋都是人手製造。ST33於每季推出來自不同地區的設計主題。第一季是美國、第二季是日本、第三季是歐洲、中東及非洲，今次第四季的設計則來自亞太地區，以1400系藍本，全港限量只有24對，賣$1,800一對，真係買咗，你捨唔捨得着先？<br>話就話五行，但新鞋得三對，分別係向火致敬的「火與金」（黑紅配上金線）、對宇宙大地致敬的「土與木」（有樹木圖案，附綠、啡鞋帶各一），及「水」（藍色，又縫上「水」字）。筆者乃NB迷，但想講中國五行中紅屬火，黑屬水，ST33對「火與金」其實似水（黑）與火（紅）多啲！水元素繡上「水」字更係畫公仔畫出腸！其實所謂中國熱，只不過是「孖劇亭」，想炒鞋有得諗，但對真正的NB迷來講，要買鞋仲有大把選擇！</p><p>售賣點：<br></p><p>SELEVENGALLERY,1001OriginalInc（31759428）<br> 銅鑼灣京士頓街9號名店坊LCXS03<br> <br> 1001OriginalInc（23753010）<br> 尖沙嘴柯士甸路19-23號太古貿易大廈地下B舖</p></body></html>