<html><header><meta charset="utf-8"><title>數碼達人：數碼電視手機抵港？<br>未睇得住</title></header><body><h1>數碼達人：數碼電視手機抵港？<br>未睇得住</h1><p>喺手機睇電視，已經唔係新嘢。祖國貨就推出咗幾十款Analog制式電視手機，網絡商PCCW更推出3G足球直播賽事，免費、收費模式一網打盡！而一直只聞樓梯響嘅數碼制式，日前台灣GSmart便引入最新型號T600，但畢竟與本港嘅DMB-T制式「絕緣」。想真正見識手機數碼廣播？可能要等到2008北京奧運喇！<br><br>記者：陳國輝<br>攝影：譚盈傑<br>Model：Maggie<br>&#13;</p><p>最快年底啓播</p><p>查實T600以亞洲地區作主打，佢支援DVB-T、DVB-H、T-DMB及DAB制式，遍及亞洲及歐洲共30個國家，幾乎去到邊睇到邊！本港採用中國嘅DMB-T制式，暫時未支援到，但講明最快喺年底啓用，預計GSmart以及其他廠商亦於不久後推出本港啱用嘅「升級版」，只係時間問題而已。<br> 至於本港現行的3G節目，係採用串流技術播放，容量極為有限；但DMB-T則採用點對多點傳送，容量大得多，所以能播出「高清」畫面及減低斷線的情況！&#13;</p><p>機身逐件睇</p><p>VGA芒靚過「高清」</p><p>雖然用唔到T600睇數碼電視，但手機配備嘅靚屏幕已足夠喪煲電影。佢支援VGA解像度(640×480)，係現時最高階嘅顯示規格，相比本地網絡商所講嘅「高清」畫面(320×240)仲要靚得多；另外，官方仲提到T600內置獨立晶片處理視訊，配合MarvellPXA270520MHz處理器，可令播放速度更流暢、唔窒格。唯一感到不足，就係屏幕闊度只有2.6吋，長時間煲片一定好傷眼，但呢個仍然係手機電視嘅缺憾，無法解決。
</p><p>PROFILE</p><p>制式：GSM四頻<br> 系統：WindowsMobile6<br> 體積：110.5×55.5×18.5mm<br> 重量：140g<br> 通話時間：180分鐘<br> 備用時間：150小時<br> 主要功能：200萬像素相機、自動對焦、Wi-Fi、microSD卡<br> 查詢：23312348</p></body></html>