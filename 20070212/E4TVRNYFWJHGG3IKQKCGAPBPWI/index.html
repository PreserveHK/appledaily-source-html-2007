<html><header><meta charset="utf-8"><title>年宵開鑼　滿場盡是豬貨<br>維園變豬市</title></header><body><h1>年宵開鑼　滿場盡是豬貨<br>維園變豬市</h1><p>【本報訊】「埋嚟睇呀，豬肉好靚呀！」維園年宵市場昨正式開鑼，檔主紛紛變身豬肉佬，高舉肥美的豬商品落力叫賣。經濟暢旺帶動新年氣氛，名校生也加入戰團，力爭這塊肥豬肉。　記者：白琳</p><p>昨日逾九成攤檔正式開張，有商戶更腰纏豬肉佬圍裙，手持豬商品在市場內巡迴展示。維園下午5時起逐漸擠擁，以一家大細及學生為主。他們均指今年年宵的豬商品款式精美，計劃除夕再來趁墟及大掃「豬」貨。</p><p>名校生賣豬腩肉咕𠱸</p><p>香港華仁書院20多名中三至中六生合資共6萬元，開設「豚園」攤檔。男同學全部穿上印有粉紅色煲呔的自製工作服，在攤檔外叫賣布滿脂肪紋的「家肥屋潤豬腩肉」咕𠱸及遠看像流鼻涕的豬鼻紙巾套。負責人丘同學稱，他們一手包辦產品開發、營銷計劃及攤檔設計，期望生意利潤達兩成，「我哋冇乜策略，係食個意頭啫。豬鼻紙巾套有兩個窿，即係好事成雙！」<br> 港華主打粉紅色商品，張祝珊英文中學的「豬路亨通」則以吹氣紅綠燈作招徠。中四商科生王曉婷解釋，產品的三個燈號均有豬仔圖示教小孩橫過馬路，「《紅綠燈》又食正鄭融首hit歌，路路亨通又好意頭！」攤檔還有專為情人節而設的自製豬花。她與30多個同學合資共5萬元，在各區馬路口展示產品並派發傳單，做足前期宣傳工作，「我哋都有去洗樓，噚日家長日仲搞pre-sale，反應好好！其實平番條數已經好開心，餐慶功宴可以食好啲。」<br> 吹氣豬手、頭套、拳套、豬肉刀、砧板……吹氣市場競爭激烈，維園年宵唯一售賣豬T恤的「榮記」生意勁好，賣逾百件「解放豬」T恤，解放豬是戴上豬鼻的文革時期解放軍，配上「好好學習，天天向上」的標語。負責人邱小姐表示，產品結合豬年及人民幣升值的意念，「唔係醜化，啲客話好得意，句標語又積極。經濟咁好，我哋都用輕鬆心情去迎接豬年。」</p></body></html>