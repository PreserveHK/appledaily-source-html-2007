<html><header><meta charset="utf-8"><title>金手指：沙士重臨　必襲長洲 - 孫柏文</title></header><body><h1>金手指：沙士重臨　必襲長洲 - 孫柏文</h1><p>噚日，孫柏文睇到新聞，話長洲嘅「搶包山」活動，將會用「膠」包取代真包。理由係為避免落雨時，真包變壞食病人，同搶包山參賽者跣親。不過，孫柏文今日想警告長洲嘅居民，再咁搞落去，相信如果沙士重臨特區，長洲必定會變成疫阜。<br> 原因係，搶包山係太平清醮其中一項最重要嘅活動。而太平清醮本身係長洲居民酬謝神恩、祈求國泰民安嘅儀式，以前好似好不顧安全嘅「搶包山」活動，都係居民為咗凸顯自己嘅虔誠，同酬謝神恩嘅誠意，所以明知危險都照樣參加。甚至可以話，參與搶包山嘅人，面對明知嘅危險越多，就越虔誠。天神因無處不在、無事不知、無所不能，往往就會被這份真誠打動，繼而保護長洲居民。<br> 不過，自從「搶包山」復活之後，長洲居民已證明畀天神知，完全唔會抵抗嗰啲大大聲話「減低搶包山危險性」，不過最終褻瀆神明、摧毀真誠嘅低級公務員干涉，去維護酬謝神恩嘅誠意。天神係公平嘅，覺得如果你無需要佢嘅保護，佢就唔會保護你，所以下次沙士重臨特區時，長洲變成疫阜，大家就要記得歸咎於邊個。<br> 金手指網誌： http://phatdat.blogspot.com </p></body></html>