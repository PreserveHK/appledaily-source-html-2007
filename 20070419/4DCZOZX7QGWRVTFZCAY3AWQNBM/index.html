<html><header><meta charset="utf-8"><title>承認多番影裸照<br>樂基兒：冇所謂</title></header><body><h1>承認多番影裸照<br>樂基兒：冇所謂</h1><p>樂基兒的模特兒生涯中，拍過多輯性感裸照及藝術相，近年因她榮升「黎明嫂」不斷被翻舊賬刊登。她昨日在金鐘直認拍過這些照片，為工作未來也拒絕收起性感。裸照出街後，樂基兒謂從不覺難受苦惱，反而怕影響身邊人，如對不相識的楊千嬅就感到不好意思。</p><p>西班牙品牌Loewe與金鐘太古廣場合作，舉行名為「SayitwithFlowers」的時裝藝術展，「黎明嫂」樂基兒及兩位女模昨日在為活動行騷，正修讀美術課程的樂基兒，花了數小時親手繪畫了一幅花花畫作，送給Loewe作紀念禮物，更即場簽名展示。</p><p>抱歉煩到千嬅</p><p>早前內地刊物《ChinaWelcomesYou》刊出樂基兒多張裸照，樂基兒昨日對此說：「其實我想回應，因為答咗都唔會makeitbetterorworse，我自己嘅工作我會承認，但最唔好係影響咗側邊嘅人，就係煩到楊千嬅，我唔識楊千嬅，所以唔好意思。」問對男友不會不好意思？她說：「唔會，咁我識我boyfriend嘛。」<br> 問到不時有往日裸照流出市面，可擔心將來再有新相？樂基兒大方地說：「唔好講係以前嘅相，定以後嘅相，我真係冇所謂，因為唔係第一次影，呢個係我工作，我冇唔開心，我自己好美國化，所以真係nobigdeal。」</p><p>性感尺度冇變</p><p>樂基兒更揚言行騷及工作從來沒有收窄性感尺度，她說：「我自己唔會改變，係環境改變咗件事。」至於男友早前開騷未有現身，樂基兒解釋因有工作在身，而未能出席。<br> 採訪：RitaLeung<br> 攝影：DickyChan</p></body></html>