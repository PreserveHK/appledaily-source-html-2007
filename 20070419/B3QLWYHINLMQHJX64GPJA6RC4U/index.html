<html><header><meta charset="utf-8"><title>嬌嬌女歌后論樂壇<br>劉鳳屏彈側田、王菀之樣唔掂</title></header><body><h1>嬌嬌女歌后論樂壇<br>劉鳳屏彈側田、王菀之樣唔掂</h1><p>近年香港樂壇掀起一股懷舊熱潮，就連七十年代有「嬌嬌女」之稱的劉鳳屏也來湊熱鬧，入行多年後將於本月28日首踏紅館舞台。她在鏡頭前有如上了摩打一樣，頻頻擺甫士大騷S身形，始終薑是越老越辣，時下歌手應該向前輩學習甚麼叫專業。</p><p>七十年代歌后劉鳳屏將於本月28日首登紅館舞台，舉行《濃情相聚演唱會》，她自1988年結婚後已移居溫哥華，除做全職主婦外還不忘培育新一代教唱歌，鍾嘉欣也是她的門生之一。</p><p>「新歌手欠聲色藝」</p><p>對於新一代歌手成名容易歌藝卻欠奉，劉鳳屏不無感慨，她說：「佢哋始終冇見過世面同受過磨練，真正技巧都未有，雖然我哋以前成名就慢啲，但係我哋始終有十八般武藝。其實做歌手一定要聲色藝俱全，缺一不可，但係有啲真係冇色，好似側田都唔錯，但……王菀之都唱得好，不過個樣就怪啲。」<br> 劉鳳屏可說是天生藝人，她喜歡唱歌，面對鏡頭充份發揮其藝人本色，不忘在鏡頭前大擺甫士，還笑言自己最愛拍照。至於她十年如一日的身形，她即自豪說：「我個shape幾好，腳長腰短，條腰到𠵱家都係25吋，就連20幾年前嘅衫我都着到，自己冇刻意減肥，可能唱得歌多要用氣，所以先keep得到。」</p><p>遭狂迷苦等六年</p><p>當年劉鳳屏一晚要走幾場歌廳、夜總會獻唱，她憶述當年有一個癡心男歌迷晚晚都拿了一束玫瑰花捧場，足足等了她六年之久，她說：「佢一坐就幾個鐘，但係就唔會同我講嘢，只係望住我，又會隔兩、三日就寫封信畀我，當正我係佢老婆一樣，自己每次見到佢都即刻走人，因為驚佢發起癲上嚟唔知做乜。就好似劉德華𠵱家個狂迷咁，所以我都話如果遇到呢啲歌迷，真係唔好理佢，唔係一陣佢以為你默認咗㖭。」<br> 採訪：駱華齡<br> 攝影：陳慧安<br> 場地提供：皇室堡加州紅</p></body></html>