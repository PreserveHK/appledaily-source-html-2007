<html><header><meta charset="utf-8"><title>中港連線：炒股賺錢　其實好簡單</title></header><body><h1>中港連線：炒股賺錢　其實好簡單</h1><p>家陣大陸散戶炒股越嚟越專業，又技術分析、又研究報告，網友網易螞蟻就覺得，要喺股市賺錢，道理同方法其實好簡單，佢仲喺《網易財經論壇》公諸同好，不過有網友回應話，越簡單其實越難做。</p><p>一年只買一股</p><p>其實，掌握好平均線理論，就能夠賺到盤滿缽滿；<br> 其實，一年買賣一隻股票就夠；<br> 其實，如果你嘅資金喺100萬樓下，一年翻一番並唔難；<br> 其實，真係唔好太貪，因為股市嘅錢賺唔完；<br> 其實，真係唔好太怕，因為股市係唔會冧嘅（不過，呢點相信只有未經歷過股災嘅內地散戶，先會咁諗！）；<br> 其實，做短線最主要睇成交量；<br> 其實，每日成交量同成交金額榜，就係短線「黑馬榜」；<br> 其實，買入升緊嘅股票最安全；</p><p>要敢適時斬倉</p><p>其實，敢於適時斬倉，先係股市生存嘅根本；<br> 其實，無論乜嘢方法，只要掌握一種就足夠；<br> 其實，短線可以趁ST股（連續兩年虧損、須特別處理的公司）被除帽嗰日買入，你要堅信醜小鴨已變成了白天鵝，點都要拍幾吓翼；<br> 其實，真正高手往往唔會喺股票明顯進入下降通道時出貨，而係更早；<br> 其實，如果你可以做到「有風駛到盡，無風潛海底」，咁你就會發現，炒股係好輕鬆嘅！<br> 其實，炒股真係唔難！<br> 最簡單就是最實用！<br>  http://bbs.stock.163.com/board/agu/524/2646524.html </p></body></html>