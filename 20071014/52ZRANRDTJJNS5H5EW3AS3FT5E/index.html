<html><header><meta charset="utf-8"><title>數碼達人：考眼力<br>送你32吋高清LCDTV</title></header><body><h1>數碼達人：考眼力<br>送你32吋高清LCDTV</h1><p>高清電視即將有得睇，唔少人都心思思想換番個LCDTV，不過喺揀畫質同時，功能其實都好重要，Shinco新近推出呢隻RTV-3251LCDTV就相當創新，能夠外接硬碟提供錄影功能，預錄片段更可以放落PMP出街睇！今日《蘋果》聯同Shinco送出2部RTV-3251，只要填妥表格FAX返嚟就有機會獲得！<br><br>記者：許福合<br>攝影：譚盈傑　<br>Model：Mandy&#13;</p><p>今日送禮總值$15,750</p><p>外置硬碟錄影
</p><p>好多人聽到LCDTV有錄影功能，當然對呢方面特別感興趣，筆者亦唔例外，第一時間就試吓RTV-3251錄影功能，首先跟機會有個硬碟盒，能夠安裝一個2.5吋即一般筆記簿電腦使用硬碟，容量最高可以支援到400GB，不過就要用家自行選購。反轉機身，可以見到預設一個硬碟盒安裝位置，可以將硬碟盒掛上，並經USB介面接駁RTV-3251，安裝無難度非常簡單！錄影部份雖然唔及錄影機咁詳細，不過基本即時錄影及預錄都有齊，錄影時間方面，400GB硬碟可以有133小時錄影時間。其實，RTV-3251可以支援一般USB硬碟，例如USB手指或PMP都可作即時錄影。</p><p>32吋高清屏幕
</p><p>筆者試用過後，覺得RTV-3251錄影功能可以當作輔助使用，優點係直接簡單，尤其係可以直接儲存落流動裝置，要將電視錄低拎出街睇就方便好多，而且因為係以直錄方式，亦省卻壓片嘅麻煩，慳番唔少時間！除咗睇片，用家亦可以輸入相片，喺32吋屏幕欣賞，比拎住張3R、4R過癮好多！RTV-3251支援1080i高清畫面及具備HDMI介面，可兼容HDCP，設有動態降噪功能，畫面相當平滑，清晰及光度都唔錯，即使暗位亦有嘢睇，平均質素不俗。</p><p>Profile
</p><p>屏幕：32吋<br> 解像度：1,366×768<br> 對比度：700:1<br> 亮度：500cd/m囗<br> 輸入：HDMI、VGA、色差、S-Video、AV<br> 查詢：Shinco（36699888）</p></body></html>