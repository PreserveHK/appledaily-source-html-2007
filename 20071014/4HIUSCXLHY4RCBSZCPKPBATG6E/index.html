<html><header><meta charset="utf-8"><title>消費blog：免費送冧女月曆</title></header><body><h1>消費blog：免費送冧女月曆</h1><p>1月，愛是沒分你我他；2月，愛是輕輕親一下；3月，愛是你扮蜂兒我是花……好鬼冧呀！呢幾句情話，其實係出自著名水墨畫家阿虫嘅手筆，佢同地鐵合作推出嘅「愛是…08年限量版屋型座枱月曆」（圖），一套12張嘅月曆卡唔單止畫咗可愛嘅貓仔，仲畫埋充滿生活禪趣嘅題字，每月一句，真係句句細膩感人。<br> 地鐵商場公關Winnie話，只要即日起至11月4日期間，喺德福、青衣城、杏花新城，或者綠楊坊商場，以電子貨幣如信用卡、八達通等消費滿300蚊，就可換到一個。Winnie又話，有好嘢梗係會益消費Blog嘅粉絲，地鐵會免費送出20套阿虫月曆，有興趣嘅人可以即日起將寫上姓名、聯絡電話及「索取蘋果消費blog讀者禮物」嘅字樣，email去mailto:info@ddpr.com.hk；記住，先到先得！</p></body></html>