<html><header><meta charset="utf-8"><title>禮物攞車載：估型號　喪攞車迷精品</title></header><body><h1>禮物攞車載：估型號　喪攞車迷精品</h1><p>副刊今日豪送禮品畀讀者，《Car通》即時Call齊各大車行撐場Sponsor。一呼百應，大堆汽車精品及實用品瘋狂掩至，送禮物畀讀者喎，使乜怕醜！不論係咪車迷，見到呢堆精美到痹嘅禮品，肯定心動，你都唔使怕醜，快快用你銳利眼光答問題參加抽獎啦！<br><br>記者：梁美甜<br>攝影：陳盛臣<br>模特兒：Cannis<br>場地及汽車提供：Encrustcustoms（28382666）</p><p>Volvo</p><p>瑞典名牌Volvo一向予人好「富豪」嘅感覺，佢哋嘅真皮匙包設計簡約而高雅，公事包或西裝袋都放得落。</p><p>認知中啡色就好似Volvo嘅基本色調，顏色偏沉嘅雨傘夠大路，無論返工返學去玩都襯得起！</p><p>＊VolvocarsHK贊助</p><p>Porsche</p><p>Porsche一向都有出自家品牌嘅精品，件件都有番咁上下質素，呢個兩根指頭大嘅水晶匙扣，單係外形已經夠煞食！<br> <br> ＊PorscheCentreHK贊助</p><p>Nissan</p><p>香港唔少人都係Nissan嘅捧場客，但佢嘅精品就未必係人人都可以擁有。好似TIIDA腕錶，原廠日本製，三種錶肉顏色，大方得體。</p><p>落雨天幾時都要把傘嚟擋雨，Nissan大把得來色澤鮮明，為雨天帶嚟點點精神。</p><p>＊合誠汽車贊助</p><p>Subaru</p><p>背囊除夠型外都要用得，呢個Subaru背囊就兩者俱備，多個夾層去露營都夠用。</p><p>＊MotorImage贊助</p><p>BMW/MINI</p><p>BMW旗下最受歡迎車款嘅迷你版，分別有四驅X54.8、跑車Z4Roadster同Hit爆MINICooper。</p><p>好多年輕人都係MINI擁躉，唔知大家又有無將呢個名副其實好MINI嘅座枱日曆收歸旗下呢？</p><p>＊BMWHK/MINIHK贊助</p><p>護理用品</p><p>呢套2合1洗車套裝可以為愛驅冲個泡泡浴兼打蠟，最正係隨盒有一條香港無得賣嘅日本製漆面車身無塵專用布。</p><p>唔想大費周章做餐懵，一支噴霧簡單噴兩吓就已經可以同時殺菌消毒兼除臭，方便實用。</p><p>＊NTI贊助</p><p>巴士模型</p><p>以真車比例做嘅模型車多多都有，但Q版兼做得精細嘅就唔多，一望就好鍾意。</p><p>市面還未有得賣嘅DennisJubilant冷氣巴士模型，手工夠精細，巴士迷千祈咪錯過。</p><p>＊Jotus.com贊助</p><p>Peugeot</p><p>好多品牌都有出雨傘，Peugeot亦唔例外，之不過呢把遮係非賣品，有錢都買唔到！</p><p>＊法國汽車贊助</p></body></html>