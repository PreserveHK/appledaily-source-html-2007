<html><header><meta charset="utf-8"><title>關仁隱事：觀音兵奉旨陪山山 - 關仁</title></header><body><h1>關仁隱事：觀音兵奉旨陪山山 - 關仁</h1><p>「大山山」近排被傳同男友「歡樂仔」復合，但佢身邊有唔少異性朋友，其中喺收費電視台做嘅「觀音兵」就最得大山山歡心，雖然佢兩個唔係拍拖，但係就真係好老友，事關觀音兵隨傳隨到，陪食陪蒲，只要一收call，連女友都唔理即刻現身。<br> 當大山山有活動或出外公幹時，觀音兵都美其名同公司講有新聞可以做，由佢負責，但實情佢就喺心入面打如意算盤，用公司錢免費陪大山山玩，真係既有得玩，人工又照出，關仁都覺得呢啲咁好嘅工去邊度搵吖！<br> Textby關仁</p></body></html>