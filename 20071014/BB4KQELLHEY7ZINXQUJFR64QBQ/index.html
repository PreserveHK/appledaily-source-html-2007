<html><header><meta charset="utf-8"><title>榮雪梅紅裙托市</title></header><body><h1>榮雪梅紅裙托市</h1><p>十姑娘何婉琪孫女Anna曾任公關的意國珠寶Loffredo，前晚在中環慶祝新店開幕，吸引了鄧愛嘉、榮雪梅、Rosemary、甘國亮等出席捧場。榮雪梅一身性感Valentino紅裙到場，狂試珍珠頸鏈及首飾，她說專程穿紅帶旺股市，她說：「個市跌呀，我希望旺番佢。我入咗中國石油、工商銀行，加碼成千萬，因為我覺得香港個市仲OK，會繼續好。」</p><p>想搵Valentino做衫</p><p>榮雪梅又謂希望請大師Valentino在退休前為她設計裙子，她說：「佢退休好可惜，我想搵佢幫我tailormade一條紅裙，因為咁多年我都未搵到，不過𠵱家好多人搵Valentino做衫，只要佢肯，20萬、40萬都冇所謂。」<br> 採訪、攝影：JessicaNgan</p></body></html>