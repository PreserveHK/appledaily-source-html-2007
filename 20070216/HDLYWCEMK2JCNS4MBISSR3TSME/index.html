<html><header><meta charset="utf-8"><title>馮仁昭四圍超：趙薇同男友鬧交 - 馮仁昭</title></header><body><h1>馮仁昭四圍超：趙薇同男友鬧交 - 馮仁昭</h1><p>有份演出吳宇森《赤壁之戰》嘅趙薇（左），近日同奧運乒乓球冠軍王勵勤（右）傳緋聞，但情人節夜晚，趙薇就冇同王勵勤一齊過，反而同《赤》片美指葉錦添食晚飯。噚日新浪娛樂報道，情人節前幾日，有人見到趙薇同王勵勤喺北京食飯，但唔知點解鬧起交嚟。趙薇經理人陳蓉接受訪問時話：「趙薇的感情事，一概不回應。她和葉錦添只是談《赤壁》。」</p></body></html>