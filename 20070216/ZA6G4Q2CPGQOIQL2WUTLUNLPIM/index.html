<html><header><meta charset="utf-8"><title>波馬合一：賽事頻密的年三十晚 - 張美德</title></header><body><h1>波馬合一：賽事頻密的年三十晚 - 張美德</h1><p>意甲的足球流氓事故，話咁快就過氣了，出事之後原指只有4個球場符合保安規定，但不消兩星期已陸續有球場「達標」，可以再讓球迷入場，想來足球真是意大利的主要產業吧，所以效率如此高，快快整頓再開門做生意。<br> 講到效率，香港人當然更加犀利，今日是年三十晚，過年是中國人的大節慶，年晚食團年飯更是親人團圓相聚的大事。不過，今日剛好是星期六，各大聯賽如常舉行；至於明日大年初一，賽程也是密麻麻，約有近40場比賽受注。換言之，在投注處或電話投注工作的朋友，可未能因過年而輕鬆下來；食團年飯、行花市都noway，照樣要開工呢。</p><p>講馬較講波幸福</p><p>我們講馬的也要比球評家幸福一些，有球賽就要挑燈講波；賽馬則仍維持傳統，年初三赤口日跑賀歲馬，而大年初一馬匹不會出跑道操練，因冇操練資料及片段要update，所以明日播放節目，能提前在今天錄影，我就可以返屋企食團年飯呢!<br> 張美德<br> 記者出身的著名馬評人，現職馬會節目主持人。</p></body></html>