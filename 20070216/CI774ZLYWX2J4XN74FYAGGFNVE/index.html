<html><header><meta charset="utf-8"><title>遇舊愛扭扭擰擰<br>馮仁昭四圍超：阿Don難忍翠翠撩仔　黑面 - 馮仁昭</title></header><body><h1>遇舊愛扭扭擰擰<br>馮仁昭四圍超：阿Don難忍翠翠撩仔　黑面 - 馮仁昭</h1><p>葉翠翠同李逸朗（Don）呢對過氣情侶，前晚情人節又喺無綫將軍澳電視廣播城相遇，不過女方就表現得大方好多！</p><p>陪阿媽打邊爐</p><p>話說翠翠前晚錄影《香港高飛慶團圓》時，咁啱舊愛阿Don喺隔籬廠做緊《勁歌金曲》，兩人用埋同一個化妝間，記者想捉佢哋合照，翠翠大方答應，仲專登走過去阿Don嗰邊，不過阿Don明明化完妝，但就話：「我要化妝呀！等陣先啦！」明顯唔想同翠翠合照，搞到要個女仔企喺度等一輪，真係尷尬！<br> 其後翠翠等得唔耐煩，返番自己座位時，即刻同高鈞賢玩到好開心，阿Don行過睇到又即時黑面，唔知係咪唔鍾意見到舊愛同其他男藝人玩呢？就喺呢個時候，記者再要求佢哋合照，呢次避無可避，阿Don就懶大方咁同翠翠影合照啦！不過佢哋一影完就彈開，又異口同聲話好少聯絡。<br> 另外，容祖兒前晚做《勁歌》嘉賓，佢話：「情人節都係工作中度過，到𠵱家都未收到花。等陣收工會返屋企同阿媽打邊爐，呢排我都係忙緊處理屋企嗰幾隻貓，因為最細嗰隻有皮膚病，搞到其他四隻都受感染。」</p></body></html>