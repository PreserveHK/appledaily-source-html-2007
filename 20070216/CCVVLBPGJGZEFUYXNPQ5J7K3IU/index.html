<html><header><meta charset="utf-8"><title>周中賀年菜<br>金股齊升瓣瓣發</title></header><body><h1>周中賀年菜<br>金股齊升瓣瓣發</h1><p>仲有唔夠24小時就踏入新年，全盒年糕蘿蔔糕萬事俱備，只係仲未度掂煮乜賀年菜招呼親友。好彩今日搵咗周中師傅急救兩味意頭菜，順道同大家拜個早年；而師傅更會在年初三現身沙田馬場，親自示範更多賀年菜式，想學嘢，到時記得去睇真人Show啦！<br><br>記者：趙珮倩<br>攝影：譚盈傑</p><p>龍馬精神（a）</p><p>需時：25分鐘<br> 價錢：$60/1人</p><p>材料：龍蝦肉12両、火龍果1個、紅椒粒5克、馬蹄2粒（剁碎）、薑粒/蒜茸/葱/胡椒粉各少許、鹽1/4茶匙、生粉/油各1/2茶匙</p><p>做法：龍蝦肉以胡椒粉/鹽/生粉/油醃15分鐘；1.火龍果起肉切粒備用；2.以少許油燒熱鑊，煎熟龍蝦肉，加入紅椒粒/馬蹄碎/葱/蒜茸/薑粒炒勻，3.最後下火龍果兜勻，下少許鹽和生粉水埋芡，上碟。</p><p>周中貼士：</p><p>醃龍蝦肉時記得落少少油，否則肉質會好易變黑。</p><p>火龍果</p><p>售價<br> （a）$8/個<br> （b）$3.2/個　平之選<br> （c）$10.8/2個<br> （d）$5.9/個&#13;</p><p>金股齊升（a）</p><p>需時：45分鐘（不計浸瑤柱時間）<br> 價錢：$40/2人</p><p>材料：沙井蠔2隻、髮菜2克（亁計）、冬菇2隻、小椰菜2片、薑1片、紹酒1茶匙、意大利青瓜1個、瑤柱2粒、雞湯250毫升、蠔油11/2、老抽/生粉各1茶匙、麻油少許</p><p>做法：先將瑤柱浸3小時，然後釀入青瓜中，蒸30分鐘；沙井蠔洗淨後，加入薑汆水備用；小椰菜放雞湯烚熟；冬菇浸腍後，與沙井蠔一同以雞湯煨入味，將蠔放入小椰菜上碟；髮菜浸腍後以薑/紹酒煨熟；最後以4湯匙湯/蠔油/老抽/生粉/麻油煮成芡汁，淋上面即成。</p><p>周中貼士：</p><p>沙井蠔以肉質肥厚，色澤有油為之靚。</p><p>瑤柱</p><p>售價<br> （a）$360/斤&#13;</p><p>代代平安（b）</p><p>需時：30分鐘<br> 價錢：$30/2人</p><p>材料：日本豆腐皮4件、豆亁1件（切粒）、蓮子3克、雪耳碎2克、芥蘭2條、粟米粒50克、馬蹄粒/冬菇粒/竹笋粒/芹菜粒/甘笋粒各20克<br> 調味：鹽11/2茶匙、糖/蠔油各1湯匙、生粉1/2湯匙<br> 芡汁：髮菜/生粉各少許、蠔油1茶匙、老抽1/2茶匙&#13;</p><p>做法：先將甘笋粒/竹笋粒汆水，蓮子/雪耳浸腍備用；芥蘭烚熟伴碟用。以少許油燒熱鑊，將所有材料（豆腐皮/芥蘭除外）落鑊，下調味料炒熟，然後釀入豆腐皮，埋芡汁淋上面，以芥蘭伴碟即成。</p><p>芥蘭</p><p>售價<br> （a）$5/斤　平之選<br> （b）$6.9/斤<br> （c）$5.5/斤<br> （d）$6/斤&#13;</p><p>金盒藏珍（b）</p><p>需時：1小時<br> 價錢：$40/2人</p><p>材料：南瓜1/2個、鵝件300克、亁葱20克、蒜茸10克、柱侯醬100克、鹽3/4茶匙、糖2茶匙、生粉少許</p><p>做法：先將南瓜挖空備用；鵝件蒸熟放入南瓜盅；燒熱鑊，將亁葱/蒜茸爆香，加入柱侯醬/鹽/糖煮成醬汁，最後以生粉埋芡，淋上鵝件即可。</p><p>南瓜</p><p>售價<br> （a）$4/斤<br> （b）$3/磅<br> （c）$3.8/斤　平之選</p><p>荷包常滿（b）</p><p>需時：1小時<br> 價錢：$35/3人</p><p>材料：瑤柱1粒、蝦亁10克、叉燒粒40克、雞粒50克、冬菇粒10克、雞蛋1隻、鮑魚汁2湯匙、鹽/糖/老抽各1/2茶匙、白飯1碗、荷葉1塊</p><p>做法：瑤柱/蝦亁/冬菇粒浸腍切粒備用；叉燒粒/雞粒炒熟備用；雞蛋拂勻與蝦亁/冬菇粒/白飯一同下鑊炒勻，下鹽/糖/老抽/鮑汁調味，叉燒粒/雞粒回鑊兜勻，瑤柱放入荷葉，加入炒飯包好，然後蒸30分鐘即可。</p><p>冬菇</p><p>售價<br> （a）$78/斤<br> （b）$26.9/300g　平之選<br> （c）$33.8/300g<br> （d）$29.9/200g</p><p>超市/街市資料</p><p>a.北河街街市<br> 深水埗北河街333市政大廈外<br> <br> b.百佳27864518<br> 美孚新邨第4期百老滙街73號戲院中心地下<br> <br> c.惠康27420961<br> 美孚新邨吉利徑7A地下<br> <br> d.華潤萬家23918595<br> 深水埗荔枝角道168號萬盛閣4至6號地下</p></body></html>