<html><header><meta charset="utf-8"><title>二手筍盤：英之傑易手車車展<br>ToyotaCamry平5萬</title></header><body><h1>二手筍盤：英之傑易手車車展<br>ToyotaCamry平5萬</h1><p>年初一拜完年無嘢做？不如去參觀喺北角Toyota維修中心舉行嘅英之傑「金豬賀歲」易手名車車展，皆因場內將展出過百部Toyota、Lexus、Jaguar、Mazda及Daihatsu經理車及陳列室試車，最吸引首推Camry2.4，2006年製造行5,000公里，叫價都只係$192,000，足足比新車價平$52,740，諗得過。<br><br>記者：鄭達基　<br>攝影：陳盛臣</p><p>行車里數低（圖右）</p><p>2006年製造兼登記，內外保養如新，行車里數僅5,000公里，但叫價比新車價平足$52,740，最啱講求實際嘅用家。<br> <br> 當年新車價：$244,740<br> 二手叫價：$192,000</p><p>跑格成賣點（圖左）</p><p>同是最新型號，跑味十足嘅外觀係佢嘅賣點；呢部2006年製經理車，狀態同新車無兩樣，行車里數更低至1,700km。<br> <br> 當年新車價：$499,210<br> 二手叫價：$450,000</p><p>全車包圍齊料</p><p>年輕人買車首要條件係有型，Mazda21.5Sport正好啱晒佢哋嘅要求，2006年車加晒全車包圍，望落好有小跑車Feel，叫價亦要比新車價平$35,000。<br> <br> 當年新車價：$129,990　<br> 二手叫價：$94,990</p><p>小車講Cute</p><p>DaihatsuGino一向也是SellCute，今趟呢部2006年製造亦係一樣，但稍嫌行車里數稍為高咗啲，達15,000km。<br> <br> 當年新車價：$113,670<br> 二手叫價：$73,900</p><p>英式豪情</p><p>Daimler4.0LWB堪稱係當年最Top嘅英式豪華轎車，即使呢部車係1996年製造，仍不失半點英式氣派，而且唔使10萬嘅叫價，更係佢嘅賣點所在。<br> <br> 當年新車價：$1,088,000　<br> 二手叫價：$98,000</p><p>英之傑「金豬賀歲」經理車、陳列車及易手名車車展<br> 日期：2月18日（大年初一）<br> 時間：11:30am-6:00pm<br> 地點：北角屈臣道2-8號海景大廈地下豐田維修中心&#13;</p></body></html>