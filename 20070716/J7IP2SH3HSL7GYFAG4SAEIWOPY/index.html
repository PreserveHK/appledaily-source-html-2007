<html><header><meta charset="utf-8"><title>散戶連線　網友：復星日復日升</title></header><body><h1>散戶連線　網友：復星日復日升</h1><p>萬眾期待，有大班富豪照住嘅復星（656）今日上市，由於今次認購嘅散戶一人起碼有一手，所以首日掛牌，相信沽壓唔細。<br> 難怪網友Sklo123話：「有得食好食，隻股人人有份，個個都話短炒，第一日上市會有好多人趕住沽貨，慢下手升完之後跌番落招股價，然後打橫行一年半載，咁就喊都無謂喇！」&#13;</p><p>小心一手黨狂沽</p><p>cutter123亦同意：「要小心『一手黨』瘋狂沽貨！」Thomastiger就話：「上市要即走，因為好大機會會尋底，不如吼低位先再買過。」<br> 事實上，唔少網友都諗住復星升過兩成就沽貨，KK話：「升25%就好走喇，炒新股梗係即日放，無謂咁博，錢賺唔晒嘅。」<br> Diegolau嘅策略係：「11蚊就會考慮吸納，上到去12蚊就沽咗去。」JohhnnyC好有信心：「復星隨時有可能係中傳動（658）翻版。」&#13;</p><p>得一手不如長揸</p><p>有人賺少少就趕住走，但亦有散戶諗住長揸唔放，博賺多啲，好似龍軍師就話：「復星福星，日復日升。」leungfungfung就覺得：「反正得嗰一手，無謂咁快放，不如長揸。」件件仲誇：「留番一手復星第時結婚生咗仔，畀個仔讀大學用。」<br> 上嗰禮拜五，復星嘅暗盤價最高做過12蚊，比招股價9.23元，升咗三成。<br> <br>  http://www18.discuss.com.hk/viewthread.php?tid=4722881&amp;extra=&amp;page=1 </p><p>報料站</p><p>歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>