<html><header><meta charset="utf-8"><title>投資部落：港股好彩有中移動</title></header><body><h1>投資部落：港股好彩有中移動</h1><p>恒指上周五跟隨美股回升，喺重磅藍籌中移動（941）領軍下，港股收市大升超過200點，難怪網友Aztecs高呼：「有941，冇窮人，全日升兩個九，犀利！」中移動上周五收報91.95元，升3.26%。
</p><p>有941冇窮人</p><p>Mswingchen好開心話：「941表現咁勁，『香港始終有你』。」<br> Manhoman搞笑話：「唔買中移，啲錢唔識上移。」<br> 拜人就話：「中移動曾經報88.8，有咁好意頭『發．發．發』，股價仲會繼續上。」追憶亦話：「佢長升長有，真係升到你唔信。」<br> Ducklhl覺得：「有中移動，唔驚坐艇。」<br> Onlinecck認為：「買得941嘅人，都唔慌窮得去邊，佢哋點都唔會係窮人。」不過，戰場之狼提醒各網友：「成也中移，敗也中移。」始終升得咁急，大家都係小心啲。<br> <br>  http://www5.discuss.com.hk/viewthread.php?tid=4711094&amp;extra=page%3D3&amp;page=1 </p></body></html>