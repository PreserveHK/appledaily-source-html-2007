<html><header><meta charset="utf-8"><title>中環在線：六嬸舊年加薪7萬 - 李華華</title></header><body><h1>中環在線：六嬸舊年加薪7萬 - 李華華</h1><p>六叔邵逸夫檔邵氏（080），上個禮拜五公佈07年度業績，雖然都有賺，但就賺少咗1.2%，即係361萬左右，不過公司盈利跌，冇影響到六嬸方逸華份人工，反而係𢭃多咗啲啲㖭。<br> 睇番份年報，六嬸上年喺邵氏袋咗約348萬銀，較前一年嘅341萬多咗2%，其實又真係加得啲啲。唔知係咪因為六叔「契仔」費道宜上年6月30日辭任，咁董事人少咗，六嬸咪做多少少，人工又喺咁意攞番多少少囉。</p><p>六叔加幅33％</p><p>至於六叔雖然人工冇六嬸咁多，但加幅就有過之而無不及，升破咗百萬關口，上年單係邵氏就袋咗124萬元，加幅有33％多啲啲。<br> 但其實呢啲對佢兩位嚟講都係濕濕碎，最緊要TVB喺內地個餅越做越大，嗰度先係搵大錢嘅地方。<br> LiWaWa@AppleDaily.com</p></body></html>