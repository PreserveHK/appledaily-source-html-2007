<html><header><meta charset="utf-8"><title>消費blog：寵物廁所鋪人造草皮</title></header><body><h1>消費blog：寵物廁所鋪人造草皮</h1><p>小妹一個人住，話就話有個男友，但夜深人靜孤家寡人瞓喺張床都幾寂寞㗎，最近我養咗隻狗仔陪吓，可能我冇養寵物嘅經驗，就算畀個膠兜佢「便便」，佢都屙到通地係。好在公關靚女Eva噚日打電話嚟，話佢間澳洲寵物用品公司PupPeeSolutions引進一個人造草皮寵物廁所「ThePetLoo」，會喺呢個月27日至29日嘅國際寵物水族用品展率先亮相，能解決寵物隨處便溺嘅壞習慣。</p><p>尿液經草皮流入膠盤</p><p>咁巴閉可以吸引狗仔自動自覺埋位便便？Eva解釋話，動物習性係鍾意喺草堆便便，所以好容易訓練到啲狗仔坐喺人造草皮解決。草皮大約85cm乘85cm，下面有個膠盤，狗仔係草皮上尿尿，尿液經草皮流入膠盤同埋分解「壓」味，大便就要執走。膠盤會好似櫃桶咁抽出嚟清洗，「呢個PetLoo啱啱攞到澳洲最佳寵物產品年度大獎。」<br> Eva仲話，會送出50張寵物水族用品展入場券（每張原價20元）畀我啲粉絲，只要剪存呢篇消費blog，連同姓名、聯絡電話寄去「香港北角英皇道510號港運大廈26樓2608至2610室」，每人可得兩張，先到先得。<br> 查詢電話：25722100<br> 逢周一至周四刊出</p></body></html>