<html><header><meta charset="utf-8"><title>10年人事<br>林緯談股票經紀生涯「要幫客守住財產」</title></header><body><h1>10年人事<br>林緯談股票經紀生涯「要幫客守住財產」</h1><p>今年32歲的林緯，在96、97年入行，任職分析員逾一年後再轉做經紀。過去10年，他經歷了紅籌、科網及國企股狂潮，更試過於03年沙士期間食老本，最終得出一個結論：做經紀一定要「好天收埋落雨柴」，並替客戶累積資本，控制其交易量；若不停叫個客做買賣，好易令客戶輸光，「整死個客」。　本報記者：高淑嫻</p><p>今年港股越炒越旺，大量資金追捧新股、藍籌、國企，以至細價股，林緯坦言，現在佣金收入最多，平均月入超過十萬元。他舉出一個比較誇張的例子，「有個客早幾個月炒金匡（286）及蒙古能源（276）兩隻三四線股，從一百萬元到𠵱家，賬面賺近千萬元。」<br> 不過，林緯對細價股興趣一般，他說：「做咁耐經紀，未見過有客炒仙股炒到發達，而又keep到啲錢，反而炒中移動（941）、滙豐（005）等大藍籌嘅客，就真係贏到又keep到啲錢，因為呢班客通常比較有錢，亦了解市場運作。」<br> 經歷港股十年數度起跌，令林緯感受最深的是：做紀經要替客戶儲錢，以及好天收埋落雨柴。前者是有感而發。他說，曾經見過一位經紀朋友在科網股當炒時，十分風光，月入過百萬元。「但他太喜歡慫恿客戶買賣股票（以增加自己的佣金收入），當科網股一爆，啲客輸晒錢，即行內所謂「整死啲客」，這個經紀最終要轉行做後勤」。<br> 林緯曾於05年建議客戶買吉林化工令他們輸錢。「當時炒私有化概念，見吉化由3元回到2.5元，就叫客買，點知買完無耐，吉化插水式跌落1元，10個客中招，其中一個客勁輸30萬元，只得一個客一直坐貨，等到吉化母公司2.8元提出私有化，（每股）賺到3毫。」&#13;</p><p>10萬資本滾存至120萬</p><p>這兩件事令林緯體會到「做經紀一定要幫客守住財產，將他們嘅資本累積起來，因為客嘅錢越多，經紀可以賺到嘅佣金越多」。他自豪地說，手上有客由10萬元資本，滾存至120萬元；亦有客由80萬累積至現在400萬元。<br> 「好天收埋落雨柴」則是老生常談，港股時旺時靜，經紀一定要在市旺賺錢時積穀防饑。林緯於03年沙士爆發期間、港股淡靜之時，食老本數個月，故深明此道。即使現時月入過十萬，除了供樓及日常使費，他會把大部份收入儲起來或投資心水股，應酬費只佔收入10%。他說：「𠵱家唔興去滾，同客應酬多數普通食餐飯，貴極都係開支紅酒，有限錢」。</p><p>初入行收入差過麥當勞</p><p>林緯現有超過300名客戶，相對有過千客戶的經紀，客量屬於一般，當中包括50、60名內地客，主要是專業人士。雖然林緯現狀不俗，但入行初期充滿波折。他96年底入行，在一間華資證券行做分析員，98年遇上金融風暴，多間華資行要裁員，研究部首當其衝，林緯被裁後曾轉職投資銀行，最後選擇做經紀。<br> 林緯憶述，2000年正式做經紀，手上只有12個客，主要是親戚朋友，「當時平均月入只有4000元，仲差過做麥當勞！」他笑言，當時生活相當坎坷。捱了數月，終遇到貴人。一位擁有過百名客戶的經紀朋友打算轉行，拉攏林緯過檔到一間台資證券行接管該逾百名客戶，一下子為他打好客戶基礎。<br> 內地客也為林緯帶來新「錢途」。他說，紅籌當炒時，已有內地客調錢來港炒紅籌，由於他是上海人，操得一口流利上海話及國語，轉到台資行後，經朋友介紹獲得一批內地客，他們每人的炒股資本介乎數十萬至百萬元。</p><p>內地客戶投資一窩蜂</p><p>林緯招呼內地客多年，發現中港股民炒股的最大分別，是前者喜歡一窩蜂或潮水式買賣。「例如一段時間人人話買中石油（857）、中國人壽（2628），他們就一次過衝來買；或者呢隻A股升咗，就一齊來追隻相關H股。同樣，他們要沽就全部一齊沽」。相反，香港客比較穩定，任何時候都有不同的炒作意念。<br> 而且，內地客只買賣中資股，如中石油及中信泰富（267）等，不買滙豐控股及長和等本地藍籌，即使去年開始興起炒賣窩輪，亦炒中資股相關輪。林緯預期，以後投資港股的內地客數目及資本，會以幾何級數增長，成為重要動力之一。他亦於4年前開始鑽研美股及全球期貨，為客戶提供更多資訊，以免網上交易日趨活躍而被市場淘汰。</p></body></html>