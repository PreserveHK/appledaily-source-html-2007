<html><header><meta charset="utf-8"><title>上山詩鈉有先見禁足芭堤雅</title></header><body><h1>上山詩鈉有先見禁足芭堤雅</h1><p>上山詩鈉昨日與10歲囡囡Hilary出席設計師何國鉦於又一城麥當勞舉行的fashionshow。上山詩鈉表示農曆新年前，與囡囡及友人到曼谷度假，問到日前有兩名俄羅斯旅客在芭堤雅被亂槍射殺，她說：「其實好耐冇去泰國，芭堤雅更加唔去，因為覺得芭堤雅比較污糟，自己唔會去。」問有否探望表弟張智霖的「魔童」BB時，上山詩鈉笑說：「好得意，佢兩個月大，已經識得講hello。」</p><p>陳嘉容發新年財</p><p>此外，名模陳嘉容（Eunis）與姚書軼（Mikki）有份示範何國鉦的D'Orient系列新裝，Eunis更大派利是給Mikki，她說：「新年好開心，留港打咗八圈麻雀，贏咗1,800元新年財。」問她會否生金豬BB，她說：「妙芝已經叫我快啲做金豬乸，呢啲係天意，天意畀我咪要。」<br> 採訪：吳天慧<br> 攝影：仇志德</p></body></html>