<html><header><meta charset="utf-8"><title>街牌FTCPoetree最低$50清貨</title></header><body><h1>街牌FTCPoetree最低$50清貨</h1><p>天氣忽冷忽熱，相信着件短袖tee打底就最着數，因為涼時可穿外套保暖，熱時又可以單着應付。銅鑼灣時代廣場對面，有樓上舖以街tee作開倉減價，其中夏威夷的Poetreetee更由$320減至每件$50，就算你唔熟呢個品牌，齋望件衫個靚print同madeinUSA嘅質料保證，已經抵番晒啦。今次仲搵埋踩板12年，曾攞過花式滑板賽季軍嘅老闆阿傑，親身示範型tee點着。<br><br>記者︰陸俊雄<br>攝影︰譚盈傑、黃子偉　<br>Model︰傑</p><p>做人唔好怕搶眼，穿紅色睇上去更sharp醒。<br> 紅白FTC中袖牛角tee<br> <br> 原價$340	<br> 半價$170<br> <br> Chauffer短褲<br> 原價$520	<br> 六折$312<br> <br> 紅白Chauffer帽<br> 原價$220	<br> 六折$132</p><p>阿傑呢身板服又點睇呢？<br> <br> 橙色Poetreetee<br> 原價$340	<br> 半價$170<br> <br> Foober啡色有內裡長褲<br> 原價$1,280	<br> 半價$640<br> <br> NewEra×FTC棒球帽<br> 原價$340	<br> 六折$204</p><p>30幾款print任你揀</p><p>今勻激平嘅Poetreetee多為斷碼size，偏向S同XL碼，最啱瘦削身形或鍾意超鬆身嘅男生，而且仲有成30多個款畀你揀，包括來自世界各地不同artist嘅手筆，如身兼Poetree老闆，本身又係踩板高手和服裝設計師的JefHartsell。有時候，你會發現衫身右下角，會印上同Poetreecrossover嘅artist名字，咁有原創精神，已經值得支持。<br> <br> 原價$320　<br> 一六折$50</p><p>美街牌FTC做半價</p><p>除咗Poetreetee和剛到埗嘅新貨外，全場齊碼tee亦做半價，包括美國西岸三藩市街牌大佬FTC及本地薑Chauffer等。就算完全唔識踩板嘅朋友，相信都會對呢幾個品牌所出嘅tee流晒口水。</p><p>長袖衫過初春</p><p>呢個乍暖還寒的天氣，最好揀啲冇咁厚身如恤衫、風褸一類上衣，咁就唔怕涼親。<br> <br> FTC連帽衞衣，大大個收音機印喺心口度。<br> 原價$390　<br> 四四折$170</p><p>配襯首飾最有型</p><p>係咪好似若有所失？今時今日買衫買褲仲未夠，點都要有啲accessories先似樣嘅。</p><p>開倉資料：hkit（28913716）　<br> 地址：銅鑼灣羅素街26A1樓　<br> 日期：即日至2月27日　<br> 時間：1:00pm-10:30pm</p></body></html>