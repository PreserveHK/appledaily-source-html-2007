<html><header><meta charset="utf-8"><title>姜東元新戲8提名威盡</title></header><body><h1>姜東元新戲8提名威盡</h1><p>韓國「第六屆大韓民國電影大獎」前晚公佈咗各獎項嘅提名名單，男星姜東元嘅電影《M》雖然票房麻麻，但就得最佳影片同最佳導演等共8個提名。宋康昊憑《密陽》同《優雅的世界》兩片角逐影帝，睇嚟勝數都好高。至於影后人選就有金亞中、全度妍同姜蕙姃等。頒獎禮將會喺下月1號舉行。</p></body></html>