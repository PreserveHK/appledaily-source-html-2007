<html><header><meta charset="utf-8"><title>陳志雲收恐嚇信<br>杜琪峯：太過份</title></header><body><h1>陳志雲收恐嚇信<br>杜琪峯：太過份</h1><p>杜琪峯前晚在尖沙嘴出席Nikon新相機活動，獲大會送贈總值$70,200的一部相機連鏡頭，他表示拿起相機拍攝已10多年，他說：「香港中西文化都有，我最鍾意通街影。」問他最喜歡那一個藝人？他說：「明星有乜好影？同原本都唔同嘅。」</p><p>「香港係有法治」</p><p>被杜琪峯指為「騎呢怪」的陳志雲早前收刀片恐嚇信，杜琪峯聽後說：「邊個做呢件事？咁犀利？報咗警未？」記者告訴他有人指陳志雲言論「太寸」，杜琪峯對此說：「咁大家都有自由發表嘅權利，咁樣做算係乜嘢呢？香港係有法治㗎嘛，你估人哋（指陳志雲）驚你呀？呢啲事發生喺邊個身上都唔應該，咁樣做太過份。」<br> 採訪、攝影：羅慧敏</p></body></html>