<html><header><meta charset="utf-8"><title>SoftBank再登陸　搶硬白加橙</title></header><body><h1>SoftBank再登陸　搶硬白加橙</h1><p>難道是情意結？明明行貨已經賣街，為何偏偏要選擇一部功能冇分別，卻印上日本牌子嘅水貨機？大半年前，日版X01HT（Dopod838Pro）旋風式襲港，唔單止較行貨多咗白色，售價仲平多$2,000，橫掃水貨市場！今時今日，進化後的X02HT（Dopod730）再以日版SoftBank身份抵港，除機身更輕巧、更纖薄外，亦加入牛奶白以及橙金兩隻新色，日貨Fans點會唔心動？<br><br>記者：陳國輝<br>攝影：陳盛臣<br>Model：Victoria&#13;</p><p>日版平$800首選牛奶仔</p><p>行水價相差近$2,000，也難怪截稿前一日，X01HT的價位仍企硬$3,280，幾乎未動搖過！Sales話，啱啱返到呢部X02HT，情況冇「師兄」咁厲害，其中原因，可能係行貨推出得太早，𠵱家先有水貨感覺OutOut哋，加上近況大勇嘅「BlackBerry」Look手機亦見唔少，例如Samsungi608、NokiaE61i等，同樣支援3G、又內置電郵功能，既然實力相若，氣勢梗係冇X01HT咁勁啦！不過，Sales不忘大讚日版獨有嘅「牛奶白」極為罕見，至於另一款橙金色就啱型人多啲。X02HT較行貨Dopod730最多平$800，為新色？為價錢？你要認真諗諗喇！
</p><p>0102格鬥</p><p>論書寫流暢，當然係鍵盤寬敞嘅「師兄」贏晒！不過，X02HT勝在唔使滑蓋都用得，而且機身輕巧，擺放褲袋就最輕鬆。
</p><p>鬥外形，X02HT贏成條街，厚度僅13.5mm，電郵手機當中幾乎最薄；但也不能忽視X01HT，機側所配的旋轉鍵，操控好方便。
</p><p>上中文網頁繁體打字<br></p><p>X02HT另一賣點係已加裝中文軟件，唔單止目錄採用全中文顯示，就連收發SMS亦做到。透過3.5G（HSDPA）上網更可瀏覽全中文網頁！但若果你問我邊一款上網、SendEmail比較合適，老實講，X01HT雖然型號舊啲，但勝在個芒好Wide，而且支援TouchScreen，打字速度慢嘅話都仲可以手寫；相反，X02HT獨沽一味靠QWERTY，屏幕闊度僅2.4吋，投入程度有限，但為貪靚犧牲，都值嘅！<br> </p><p>BodyCheck！
</p><p>PROFILE</p><p>制式：WCDMA及GSM四頻<br> 體積：112.5×62.5×13.5mm<br> 重量：120g<br> 通話時間：360分鐘<br> 備用時間：209小時<br> 主要功能：WindowsMobile6系統、HSDPA數據傳輸、200萬像素相機、QWERTY鍵盤、輕滑式操控鍵、支援microSD記憶卡、2.4吋QVGA芒<br> 查詢：三禾電氣（23740618）</p></body></html>