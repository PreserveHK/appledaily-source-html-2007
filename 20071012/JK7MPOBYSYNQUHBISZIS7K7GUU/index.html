<html><header><meta charset="utf-8"><title>全城熱話<br>肥媽：勞碌半生應享福</title></header><body><h1>全城熱話<br>肥媽：勞碌半生應享福</h1><p>肥媽瑪利亞：呢個時間唔會打電話去，畀啲時間肥姐同欣宜休息吓，因為欣宜真係好鎮定，以欣宜咁嘅年紀，經歷咁多，如果係我，呢啲位一定唔得，好似我先生早前入院我都要走後門。我知肥姐懷欣宜時一路要打針，因為要控制糖尿病，佢養到個女亭亭玉立，捱咗大半世，應該係坐喺度享福，總之佢一定大步檻過，睇住個女成長。<br> <br> 林建明：聽見佢入院都好擔心，感覺好難受，今日醫生話佢食到嘢，先鬆一口氣。希望欣宜同肥姐都可以心願達成，肥姐可以見到欣宜事業有成。<br> <br> 曾華倩：喺TVB同肥姐一齊做過騷，之後去亞視又有同肥姐一齊主持過遊戲節目，印象中嘅肥姐好豪爽，有請過我食鮑魚同魚翅，佢好好客㗎，整親都好似酒樓咁一大煲。睇新聞影到佢個樣，睇完好心噏。<br> <br> 樂易玲：欣宜SMS咗畀我，佢好堅強，我哋等肥姐好番先再約食飯。肥姐係咪台慶領獎都未傾，應該11月初先傾，睇佢到時身體點樣，先知佢會唔會出席。<br> <br> 王羽：我都係睇新聞至知，大家係識咗幾十年嘅好朋友，希望佢可以快啲好番。佢媽咪𠵱家都90幾歲啦，呢個年代（醫學昌明），仲有20、30年應該冇問題。</p></body></html>