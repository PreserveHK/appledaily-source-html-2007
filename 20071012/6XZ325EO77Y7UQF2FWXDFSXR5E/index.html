<html><header><meta charset="utf-8"><title>祖兒帶月餅祭羅文</title></header><body><h1>祖兒帶月餅祭羅文</h1><p>容祖兒昨日到商台宣傳新唱片，她的師傅羅文死忌將至，歌迷將於本月18日在沙田文化博物館舉行展覽，到時祖兒也會到場，她說：「我都會去，佢在生嘅時候送畀我嘅禮物，但唔捨得拎出嚟，而且驚唔見咗。」其實多年來祖兒從沒有忘記這位恩師，她說：「早排我都有去拜佢，中秋節請佢食月餅。」</p><p>或出免費碟</p><p>另一方面，近日有傳國際唱片業協會（香港會）將銷量指標再度降低，原本金唱片為20,000張銷量，將會降至15,000張便達標，據悉暫時能達該數字銷量的其中一位歌手為祖兒，她說：「我覺得唔可以用指標去睇歌，而且唱片市場慢慢轉變，𠵱家太多其他途徑得到首歌。我有個諗法，可能將來錄一張碟，免費畀大家拎，質素又唔會差，當係一個宣傳，做騷先去賺錢。」<br> 採訪、攝影：王連連</p></body></html>