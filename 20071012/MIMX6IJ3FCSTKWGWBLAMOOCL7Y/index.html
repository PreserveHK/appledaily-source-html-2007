<html><header><meta charset="utf-8"><title>討論區精華：邊個地鐵站最恐怖？</title></header><body><h1>討論區精華：邊個地鐵站最恐怖？</h1><p>萬聖節全城講鬼，有網民貼題問「那個地鐵站最陰森恐怖？」經常使用調景嶺站上下班的「彈珠人」，認為這個站最光猛，但人頭湧湧的旺角、九龍塘及坑口站竟然也有人投票，令人大惑不解。<br> 盛傳最「猛」的上環站，更有網友言之鑿鑿指中間空置月台有Thomas火車頭，而新上榜的凶站，是鄰近俗稱「大酒店」的香港殯儀館的鰂魚涌站。網民「奧瑪」認為鰂魚涌站令人不寒而慄，「近大酒店，綠色牆，又係全港最深地鐵站！」「kilogram」反駁稱，「轉車站都不算少人，唔覺恐怖；對面殯儀館好多時有明星，好熱鬧，都唔多覺恐怖。只係夜晚成個站都好靜，只得自己一個等車嗰陣最恐怖。」<br> 有網友指陰森只是錯覺，「個個站都覺得好恐怖，因為恐怖片同喪屍片都好鍾意喺地鐵站拍！」「講膠所所長」笑言：「樂富站用白色牆，白得嚟好似殯儀館」。有網民更自製照片，繼續拿上環站中間空置一層月台來講鬼古嚇人，有正義網友踢爆，「張相退地技術咁差，差到嚇死我！」<br>  http://forum.hkgolden.com/view.asp?message=1035745&amp;page=1 </p></body></html>