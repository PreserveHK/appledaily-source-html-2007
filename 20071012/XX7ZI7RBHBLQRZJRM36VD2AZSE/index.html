<html><header><meta charset="utf-8"><title>曾遭警方盤問　乘機偷師<br>華仔佩服O記好演技</title></header><body><h1>曾遭警方盤問　乘機偷師<br>華仔佩服O記好演技</h1><p>劉德華昨日與陳奕迅及林家棟等到廣州宣傳新片《兄弟》，當華仔被林家棟問到如何演繹警察時，他竟自爆當年曾因誤傳被人用槍指頭，要到O記協助調查，他透露警察為盤問出答案演技比藝人更好。</p><p>劉德華、陳奕迅（Eason）、苗僑偉（三哥）及林家棟等一班新片《兄弟》的演員，昨日拉隊到廣州舉行記者會，晚上則到兩間戲院出席首映禮。在昨午的記者會上，Eason獲記者大讚演技有驚喜，當眾人要求三哥與跟他演床戲的黃奕合照時，Eason竟在旁整古做怪，惹得全場大笑。</p><p>信票房過千萬</p><p>林家棟與華仔合演警隊上司與下屬，他說：「我請教華仔點演警察，原來佢演《獵鷹》時已去學堂實地考察，真正嘅警察眼中，呢個世界冇好人，面對所有人都要抱懷疑態度。」華仔補充說：「我仲俾真嘅O記盤過，佢哋演技都好勁。」<br> 當年黑社會入侵娛圈，華仔曾被誤傳遭人以槍指頭，後來他到O記協助調查，華仔憶述說：「警察話我經理人都認咗，係咁叫我講邊個用槍指我個頭，又話已經拉咗嗰個人返嚟，叫我唔使再否認，但事實上我真係冇，點講人名呢？最後佢哋先畀我走。」華仔謂當時警方沒有真的拉到人，只是做戲盤問他，並一直懷疑他隱瞞事實，到最後發覺問不到甚麼，才願意相信他。<br> 對於廣州首映反應熱烈，作為老闆的華仔相當開心，他謂相信香港能達1,000萬票房，家棟則說：「我諗唔止，《兄弟》係香港人嘅集體回憶，過咗1,000萬，老闆應該請去旅行。」而Eason則說：「我個角色真係好多內心戲，又要同咁多大哥、影帝做對手，我壓力好大，有人讚梗開心，但我覺得自己演得未夠好。」</p><p>邀四虎任嘉賓</p><p>此外，華仔昨日接受商台訪問，對於有指他在《兄弟》只是客串，戲份卻越來越多，他說：「點解要為啲錢斤斤計較，嗰時冇計過OT錢。」Eason在訪問中則謂希望請《兄弟》的四虎欣賞其個唱。<br> 採訪：王連連</p></body></html>