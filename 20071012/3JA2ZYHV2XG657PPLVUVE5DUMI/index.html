<html><header><meta charset="utf-8"><title>JR壞入閘機　請乘客搭車</title></header><body><h1>JR壞入閘機　請乘客搭車</h1><p>噚日（周五）日本唔係免費搭車日，但打工仔就可以免費搭地鐵同火車返工，因為東京最少660個JR火車站同地鐵車站嘅入閘機，由清晨第一班車開始陸續死機，東京出名返工繁忙時間迫到死㗎嘛，鐵路公司為免人多擠迫發生意外，決定好豪氣咁開閘放人任你行，直至朝早11點至恢復正常。今次係日本鐵路交通第一次全面死機咁大鑊，有排檢討「死因」。<br> 路透社/日本《每日新聞》</p></body></html>