<html><header><meta charset="utf-8"><title>拉姑：欣宜孤軍作戰</title></header><body><h1>拉姑：欣宜孤軍作戰</h1><p>沈殿霞好友狄波拉昨日主動致電查小欣的電台節目，聲淚俱下講述對肥姐入院一事的感受，她說：「病人唔係搏命都唔會上十字車，生命係分秒必爭嘅。肥姐唔會一日之內好番，可唔可以畀條路佢行吓？」拉姑並希望記者不要妨礙救肥姐。<br> 提到是否為欣宜請保安，讓她安心照顧肥姐，拉姑表示暫時聯絡不到欣宜，也不想亂下決定，但表示一眾好友們已在想辦法幫助肥姐度過難關。接着她又激動地說：「欣宜要一個人撐，食唔落又瞓唔着，你想佢點？𠵱家肥姐係冇事，但遲啲出院又點？佢又鍾意行吓街，到時又點呢？」</p><p>婷婷愛莫能助</p><p>此外，拉姑女兒謝婷婷前晚到中環出席夏永康的攝影展，談到肥姐病情，她說：「我媽媽話等佢情況平靜番啲先可以探佢。」她謂現階段不只肥姐需要支持，欣宜也很需要支持，她說：「佢soyoung，要佢明白好多人錫佢，我哋好熟，但呢啲嘢都唔知點幫手。」至於欣宜的心情，婷婷說：「佢𠵱家心情好緊張。」<br> 採訪：駱華齡、李全</p></body></html>