<html><header><meta charset="utf-8"><title>球彩俱樂部：信德國W入決賽周 - 阿鵬</title></header><body><h1>球彩俱樂部：信德國W入決賽周 - 阿鵬</h1><p>歐國盃外圍賽剩番最後3輪，爭出線激烈情況可以想像。我哋有線今晚直播多達6場賽事，所以一口氣推介蘇格蘭對烏克蘭，同愛爾蘭對德國兩場畀大家。<br> 發夢都估唔到蘇格蘭可以壓倒意大利同法國暫列榜首，蘇軍勝在踢法簡單，以穩守突擊為主，係典型靠主場食糊格，至今四戰全勝。烏克蘭數字上雖然仍有出線機會，但實際已無望，更何況向來作客成績一般，只曾贏過同組大魚腩法羅群島及賽和格魯吉亞。與其叫我博隊出線機會同作客都唔掂嘅，不如信爭出線同主場都靠得住嘅蘇格蘭！<br> 愛爾蘭上仗作客敗於捷克後，出線幾近無望，除非餘下3場全勝、兼且望對手失分，如此相信仲難過「問和尚借梳」！目前德國7勝1和穩坐第一把交椅，已有一隻腳「檻」入決賽周。今場再捷，就肯定出線。為免節外生枝，今場肯定唔放過愛爾蘭。</p><p>貼士</p><p>混合2x1：星期六10蘇格蘭（上）x星期六30德國勝（1.85）<br> <br> 大細2x1：星期六10蘇格蘭細（1.6）x星期六30德國細（1.77）<br> <br> 阿鵬<br> 有線球彩台主持<br> 電郵：mailto:soccer64@cabletv.com.hk<br> PHONE波熱線：1831678<br> 開放時間：9:30pm-4:30am</p></body></html>