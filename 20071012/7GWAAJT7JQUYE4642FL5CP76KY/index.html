<html><header><meta charset="utf-8"><title>狗仔出沒注意：傅穎偕四眼仔　睇偉仔肉搏觀摩</title></header><body><h1>狗仔出沒注意：傅穎偕四眼仔　睇偉仔肉搏觀摩</h1><p>梁朝偉和湯唯在《色，戒》中上演的情慾戲成為城中熱話，不少圈中人也爭睇偉仔的肉搏演繹，就連近日上位做少男殺手的傅穎（Theresa）也被對方吸引，日前撇甩富貴男友，率四眼仔男伴和TB女友齊到數碼港戲院捧場，其間四眼仔更大獻殷勤，全程黐實Theresa睇床戲。</p><p>現年23歲的傅穎（Theresa）早前轉形象，恤髮兼戴隱影眼鏡裝「假大眼」，搖身變澀谷妹後，即時備受注意，上位做少男殺手，大戰同門的鄧麗欣（Stephy）。但想不到外表純情的Theresa，竟對梁朝偉和內地女星湯唯合演的三級激情片《色，戒》甚感興趣，日前她更親自拖男帶女，入場欣賞偉仔的情慾演繹。</p><p>化淡妝出動</p><p>當晚9時多，淡妝的Theresa身穿便裝，與早前傳撬走楊愛瑾（Miki）的同性娛記密友Amy、以及一名女助手到達數碼港百老匯戲院，一名身形瘦削的四眼仔原來早已在場等候，他一見Theresa即笑到四萬咁口，連忙跟她走到櫃位買飛；打扮中性的Amy和女助手則如人造衞星，不停視察環境，待Theresa和四眼仔買飛後折返時，四人便齊坐戲院大堂一角等開場。</p><p>劇情講不完</p><p>現場見四人有傾有講，四眼仔全程黐實Theresa，坐在她身邊獻殷勤，其間Amy向二人展示手機相片時，四眼仔更與Theresa並肩齊看，親密得近乎面貼面，四眼仔見她不太抗拒，還面露得戚笑容。其後四人進場，怕冷的Theresa馬上圍頸巾，而且遵守戲院規例，打開手袋接受戲院職員檢查，然後才慢步入戲院，欣賞約10時開場的《色，戒》。<br> 至凌晨12時許電影播放完畢，四人一起步離戲院，四眼仔繼續傍實Theresa，不停撩她傾偈，大抵都是研究劇情，至於其餘兩女伴則墮後，尾隨他們到停車場取車離開。<br> 採訪、攝影：娛樂突發組</p></body></html>