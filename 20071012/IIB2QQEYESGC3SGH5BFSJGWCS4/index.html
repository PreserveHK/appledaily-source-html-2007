<html><header><meta charset="utf-8"><title>三哥：床戲少演為妙</title></header><body><h1>三哥：床戲少演為妙</h1><p>導演趙崇基執導的電影《兄弟》由劉德華、陳奕迅、苗僑偉、黃日華、湯鎮業、黃奕、王志文及林家棟等主演，將於下周四上映，電影主要是男人戲，只得「三哥」苗僑偉有感情戲，他飾演的黑幫龍頭大哥和律師黃奕一對，還有床上戲，其他演員笑說要向老闆劉德華投訴不公平。</p><p>「對手熟又奇怪　唔熟又尷尬」</p><p>導演本來希望床上戲能激烈和纏綿一點，不過三哥卻說點到即止便可，「出面啲人以為同靚女拍親熱戲係飛來艷福，但其實根本唔係嗰回事，打住大光燈幾十對眼睇住你拍親熱戲，真係唔好受。同對手熟又奇奇怪怪，唔熟又尷尬，而且我係有家室之人，老婆又係圈中人，雖然佢好明白我係拍戲，但係女人始終都會呷醋同心入面唔舒服，所以我都係少演呢啲戲為妙。」問到太太戚美珍可是醋娘子，三哥即說：「梗係唔係，佢係開明又講道理嘅好太太。」<br> 此外，劉德華和林家棟日前接受商台電話錄音訪問，家棟表示，加入華仔公司已有七年，對他加深了解，更加欣賞與佩服對方。而華仔則稱，當年因受官司影響，曾經提議旗下藝人選擇離開公司，惟獨家棟堅持與他並肩作戰，華仔說：「嗰時唔知要打幾多年，但佢就願意留低，大家真係一家人，佢點都係一線演員，好想開套戲畀佢！」<br> 撰文：林妃</p></body></html>