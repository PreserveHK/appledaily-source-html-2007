<html><header><meta charset="utf-8"><title>嘟嘟、Kelly向裸照說不</title></header><body><h1>嘟嘟、Kelly向裸照說不</h1><p>鄭裕玲（嘟嘟）、陳慧琳（Kelly）、周汶錡、周麗淇及古巨基等前晚在銅鑼灣出席髮型屋喬遷酒會，嘟嘟被指是此類沒酬勞活動的稀客，她笑謂：「唔好咁講，我嚟得梗係感情深厚，佢哋贊助咗我八年，我成日出鏡要靚㗎嘛。」</p><p>拍短片立心不良</p><p>談到有貌似女藝人的裸體片段在網上流傳，嘟嘟表示覺得拍片的人立心不良，她謂：「我唔明呢啲人點解要影呢啲嘢，我同呂方連合照都少，如果要留倩影，我會搵專業攝影師囉，我最近幫葉青霖出嘅書影咗輯運動相，唔性感嘅。」Kelly則說：「為自己安全着想，女仔要sayno。」<br> 此外，周麗淇以一頭假短髮示人，她說：「呢個係我全身上下唯一假嘢，我啲頭髮唔捨得剪㗎。」也以一頭短髮示人的關心妍則說：「我諗咗好耐先剪，未試過男仔頭呀！」基仔謂拍《還珠格格》時試過剃光頭，現在他不擔心甩頭髮，但發現長了很多白頭髮，有點懊惱。<br> 採訪：卓美娟<br> 攝影：陳偉權</p></body></html>