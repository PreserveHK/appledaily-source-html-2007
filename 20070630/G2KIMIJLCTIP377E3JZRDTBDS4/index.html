<html><header><meta charset="utf-8"><title>廣末、聰仔合演舞台劇</title></header><body><h1>廣末、聰仔合演舞台劇</h1><p>近年片約不斷嘅日本男星妻夫木聰，前日宣佈將會首次接演舞台劇，同女星廣末涼子合作。出道10年嘅聰仔將會演出今年12月至明年1月公演嘅舞台劇《KIRU》。佢喺劇中會扮演時裝界嘅鐵木真，要以時裝征服全世界喎。今次亦係聰仔同廣末繼日劇《SLOWDANCE》後再合作，相信佢哋一定會特別合拍。</p></body></html>