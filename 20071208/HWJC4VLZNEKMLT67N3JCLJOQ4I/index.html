<html><header><meta charset="utf-8"><title>關仁隱事：吹波波借房做鐵竇 - 關仁</title></header><body><h1>關仁隱事：吹波波借房做鐵竇 - 關仁</h1><p>擦鞋藝人「吹波波」喺三色台都幾唔得人心，原因係佢鍾意扮謙但實情一啲都唔謙，做人假到無倫，不過佢喺公司都會收斂吓，出到外面就即刻露出真本性，恃住把口talk得，吹水吹到千呎遠，而且佢最識得靠把口冧女。<br> 關仁聽講吹波波同佢位開舖頭嘅有錢親戚都係媾女王，佢親戚獨居九龍區酒店式住宅，冇王管做乜都冇所謂，但吹波波就家有兩個女人，一個係佢阿媽，一個係同居姐仔女友「甜絲絲」，所以佢媾女係唔使旨意帶返歸，結果佢諗出一條屎橋，就係冧掂個親戚畀間房佢。𠵱家吹波波有個鐵竇，𠝹女自然變本加厲，難為甜絲絲晚晚留喺屋企，戇居居等郎歸。<br> Textby關仁</p></body></html>