<html><header><meta charset="utf-8"><title>嬲到出面　Sharp得有層次</title></header><body><h1>嬲到出面　Sharp得有層次</h1><p>雖然《史密夫決戰史密妻》即使落畫已有一段時間，對睇過或未睇過嘅人來講，印象最深刻可能仲係嗰張型男索女宣傳海報，而推出DVD版時亦好順理成章地用來作為DVD封面，而最新推出Blu-ray版封面亦沿用呢個相同設計，可想而知幾咁深入民心，對畢彼特同安祖蓮娜祖莉Fans來講，高清Blu-ray版就更能欣賞到偶像表現！<br><br>記者：許福合</p><p>子彈橫飛<br></p><p>《史密夫決戰史密妻》唔算大玩特技嘅電影，前半場大部份戲都係描寫男女主角戲份居多，所以畫面上亦比較平淡，不過男女角都係靚仔靚女，睇落自然養眼好多，而後半場主要係槍戰連場，呢個時候就比較能見到BD聲畫方面高水準。前場因為無發揮空間，好似睇緊DVD一樣，而後半多場飛車槍戰，觀眾可以見到子彈橫飛，聲音幾邊走，極有現場感。而畫面方面，可以留意畫面光位，見到效果柔和，光位亦有一定層次感，唔覺有爆光嘅情況，而暗位效果就唔算突出，不過已比DVD版時好，相信係因應畫面調整所致。</p><p>人物靚又清
</p><p>因為古仔都係男女主角對決，所以主要戲份都集中喺他們身上，對觀眾來講驚喜唔多，而且有好多講唔通之處，不過對因為封面而吸引來睇觀眾，應在預期之內。而BD版值得留意之處，係利用BD畫面高清特點，人物面部表情都非常清楚，銳利度高，好似後半兩人打到血流滿面，用BD上睇真係好似見到流緊血一樣，真實感強，可見主角們也擦出火花，有唔錯化學反應。整體來講，《史密夫決戰史密妻》BD版質素屬於中上，雖然故事唔算太精采，不過男女主角都叫交足功課，係一套唔錯消閒電影。</p><p>殺手生活一覽</p><p>故事簡介</p><p>一對被喻為模範夫妻嘅史密夫夫妻，本來過住被常人還要正常嘅生活，外人睇落更係完美無瑕，有大宅、公司，不過原來各自有着同一個秘密，就係兩夫妻竟然係同行，都係職業殺手，仲要喺一次行動之中發覺對方竟然係敵對人馬召來殺手，最後更發展至消滅對方才罷休，不過亦同時加深對雙方了解，最後更合作對敵。</p><p>查詢：得利影視（27870678）</p></body></html>