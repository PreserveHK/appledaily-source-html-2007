<html><header><meta charset="utf-8"><title>瑛太球技屎爬樹叻</title></header><body><h1>瑛太球技屎爬樹叻</h1><p>喺日劇《交響情人夢》扮演金毛小提琴手嘅日本男星瑛太，向來我行我素，工作不斷嘅佢喺上月尾晚上難得約埋一班男性朋友到公園打籃球，不過球技麻麻嘅瑛太忽然興起爬上一棵大樹，惹嚟公園近百人圍觀。瑛太嘅爬樹行為冇公德之餘，仲好容易發生危險，小朋友千祈咪學。</p></body></html>