<html><header><meta charset="utf-8"><title>熊黛林等城城送花</title></header><body><h1>熊黛林等城城送花</h1><p>熊黛林噚日一身香檳色低胸裙，去尖沙嘴出席一個護膚品活動，提到情人節就快到，佢話都想收吓花同朱古力，但係收一份就夠嘞，咁呢個人係咪郭富城呢？熊黛林即刻甜笑話：「這個我不懂回答。」笑到咁開心，唔通兩個又撻番着？</p></body></html>