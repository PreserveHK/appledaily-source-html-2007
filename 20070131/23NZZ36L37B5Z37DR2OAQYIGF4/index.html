<html><header><meta charset="utf-8"><title>web一web：沙律吧只能回味</title></header><body><h1>web一web：沙律吧只能回味</h1><p>往事只能回味。帶動香港人吃薄餅潮流的PizzaHut，不斷推出新口味迎合顧客，但一提起PizzaHut的經典食品，大部份人都會懷念已成歷史的自助沙律吧。Clarin稱：「記得PizzaHut嘅沙律嗎？其實大家志在玩，唔係食。」<br> 這個當年令人一新耳目的自助沙律吧玩意，網友都有集體回憶。shakefinger稱，最愛與朋友比拼，「睇吓你砌得高定我砌得高啲。」nwy00說，一家人在沙律吧旁有不少溫馨時光，「以前去親都會點呢樣，我阿爸會幫我砌到好高㗎！」莎莎說，「很懷念呢，我個朋友可以砌得好高好多，成班人又有得玩又有得食，正！」<br> 香港PizzaHut取消自助沙律吧，但內地分店仍有供應。內地網民把一個女子砌沙律的奇技拍下，令人歎為觀止，但有網民反感：「好似將食物拎嚟玩，唔係用嚟食，好浪費。」</p></body></html>