<html><header><meta charset="utf-8"><title>華仔自爆想娶老婆</title></header><body><h1>華仔自爆想娶老婆</h1><p>由劉德華、吳奇隆主演嘅電影《墨攻》將於下月3號喺日本上映，新一期日本雜誌《BIGCOMIC》就搵嚟插畫家日暮修一操刀，將華仔喺《墨攻》裏面嘅造型化身成Q版公仔，仲做埋雜誌封面。一向甚少講感情事嘅華仔接受當地雜誌《週刊女性》訪問時，就自爆話可以嘅話都想早啲結婚，仲話10年後佢會做個好丈夫喎。</p></body></html>