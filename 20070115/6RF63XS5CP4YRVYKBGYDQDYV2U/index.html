<html><header><meta charset="utf-8"><title>徐天佑為事業放棄Miki</title></header><body><h1>徐天佑為事業放棄Miki</h1><p>Shine噚日去咗金紫荊廣場出席「灣仔區道路交通安全及環保嘉年華2007」，成員黃又南（左）話因為近日天氣轉冷而病咗，加上自細都患鼻敏感同哮喘，所以每次病發都要好小心處理。又南話佢對地氈好敏感，所以屋企已經冇放到地氈。徐天佑就強調冇聯絡緋聞女友楊愛瑾（Miki），𠵱家以事業為重喎。</p></body></html>