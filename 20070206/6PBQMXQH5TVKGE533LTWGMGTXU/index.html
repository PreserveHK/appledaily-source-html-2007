<html><header><meta charset="utf-8"><title>熊黛林唱情歌送上門</title></header><body><h1>熊黛林唱情歌送上門</h1><p>熊黛林噚日在中環宣傳Lancel手袋，大騷一對長腿。佢嘅前男友Jerry又喺雜誌指佢冧仔有一手，熊黛林聞言就鬧：「無聊！」更拒絕評論，佢直認會做一般女仔嘅小冧招，如煮美食等，但就唔會寫情信同埋畫情畫。問到佢會唔會向城城唱情歌？熊黛林即時笑住話：「咁我咪要去佢屋企唱《月亮代表我的心》？」更即場哼半句：「你問我愛你（有多深）……」</p></body></html>