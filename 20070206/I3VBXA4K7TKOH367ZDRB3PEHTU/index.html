<html><header><meta charset="utf-8"><title>台藝人錄歌悼許瑋倫</title></header><body><h1>台藝人錄歌悼許瑋倫</h1><p>台灣女藝人許瑋倫（圖）不幸車禍驟逝，聽朝佢屋企人會喺台灣舉行家祭，為佢準備咗粉紅色棺木，108朵紙蓮花同埋上千個紙元寶為佢送行，一班台灣藝人鄭元暢、黃嘉千、王心凌、品冠等先後入錄音室錄紀念歌曲《天使的翅膀》，周五將會舉行「許瑋倫2007光芒音樂會」，佢哋呼籲入場嘅人着白衫、手持白玫瑰。</p></body></html>