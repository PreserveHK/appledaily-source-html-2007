<html><header><meta charset="utf-8"><title>李丞責娶妻八到足<br>生仔順天命</title></header><body><h1>李丞責娶妻八到足<br>生仔順天命</h1><p>堪輿學家、香港電台高層李再唐胞弟李丞責，前日與女友譚佩麗拉埋天窗。問他會否擇吉生豬仔時，李丞責竟表示不贊成夾八字和擇吉日開刀分娩，如此說法，豈不是倒自己米？</p><p>李丞責前日迎娶拍拖13年的女友譚佩麗，並於洲際酒店擺喜酒，筵開50席，到賀賓客包括薛凱琪（Fiona）、胡諾言、黃柏高（Paco）、蘇志威、梅媽和梅啓明等。李丞責前日接新娘時，一切傳統儀式做到足，除安排新娘戴八卦鏡和行米袋外，又用豬肉祭白虎和檻火盆，事事講意頭；至晚上設宴，李丞責則大玩浪漫溫馨，除酒店樓梯上的心形拱門外，又以薄紗、玫瑰花、絲絨和蠟燭布置樓梯。</p><p>過年後度蜜月</p><p>記者問李丞責會否趁豬年生豬仔時，他說：「隨緣啦！我唔會畀另一半壓力。其實我唔贊成啲人夾八字開刀分娩，擇定吉日生BB，自然分娩好啲！」李丞責如此說，豈不是倒自己米。<br> 記者問李丞責會否度蜜月時，他說：「過埋年先，新年好多人去外地，而且新年去外地貴好多，過咗年去可以慳番啲錢。」有傳陳道然（蘭子）和吳亭欣本來一齊做姊妹，但最後二人因為爭仔，李丞責遂踢吳亭欣出局，對此李丞責解釋說：「原本安排陳鍵鋒同吳亭欣一pair做兄弟姊妹，但陳鍵鋒拍戲放唔到人。」問蘭子是否跟吳亭欣不和時，李丞責未有正面回應，只說：「嗰日佢哋喺我屋企開會都有傾有講，可能因為我喺度嘅關係啦。」</p><p>薛凱琪傾心事</p><p>Fiona因為公司同事跟李丞責份屬好友而跟他相熟，她說：「自己唔開心或者遇到唔開心嘅新聞，都會同李丞責講，佢送咗粒水晶畀我平復情緒。我都信風水命理，但自己唔敢畀人睇風水，怕聽到啲唔好嘅嘢，如果只係講好嘢，即係冇用！」<br> 採訪：卓美娟<br> 攝影：仇志德</p></body></html>