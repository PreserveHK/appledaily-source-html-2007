<html><header><meta charset="utf-8"><title>REVIEWS送LCD：<br>過兩關智取24"高清LCD</title></header><body><h1>REVIEWS送LCD：<br>過兩關智取24"高清LCD</h1><p>高清畫面再唔係大電視嘅專利，最近連24"LCD都可以有高清質素，講嘅係BenQ即將推出嘅FP241VW，有齊晒HDMI介面，亦支援1080p畫面，真係令一眾玩家流晒口水，不過呢隻靚芒星期尾先開賣，想第一時間擁有佢，就記得答啱晒以下問題，智取由《蘋果》同BenQ聯合送出嘅FP241VW。<br><br>記者：許福合　攝影：何家亮<br>ImageGirl：Zoe</p><p>打機睇戲一流</p><p>要數FP241VW所欠缺，就係未內置有TV-Tuner，所以要經過外置TV-Box又或錄影機先可以收睇電視，操作上就比較麻煩，不過用家可能更着眼於佢24"身形，機仔細細，放喺房真係啱啱好，尤其現時已有兩部遊戲機PS3同XB360能支援高清畫面，機迷用FP241VW打機質素極佳，能經HDMI介面接收到1080p畫面，可以確保到畫面失真最少，色畫都有真實效果。FP241VW機身設計亦替地方唔多嘅用家花盡心思，好似機頂就設計咗個橫架，可以放置雜物月曆等，都幾實用㗎！</p><p>畫面測試：
</p><p>FP241WZ零殘影</p><p>睇FP241WZ外表，同好多普通電腦芒差唔多，不過佢同FP241VW一樣支援高清畫面，亦有HDMI介面，支援720p、1080i/p，24"屏幕，用上16:10設計，最高解像度為1,920×1,200，除咗機迷，仲特別針對戲迷對畫面質素嘅要求，加入PerfectMotion技術，原理係透過對畫面特別處理，可以消除經常於LCD出現嘅殘影問題，無咗殘影，對打機或睇戲，效果會更為理想，唔會再有鬼影出現。</p><p>最高級LCD</p><p>現時唔少人都會將有無高清畫面，用以分辨LCD質素高下，而現時巿面甚少有24"LCD能出到高清畫面質素，所以叫BenQFP241VW最高級LCD都不為過，同一般顯示器相比，24"屏幕可以有1,920×1,200高解像度，配合全機依足HD規格而設計，滿足晒高清玩家要求，無論即將啓動嘅高清電視，又或駁埋HDDVD、Blu-ray機睇片，都可以睇到最原汗原味畫面。若想畫面有更佳質素，FP241VW仲內置一個Senseye功能，可以針對唔同顏色同畫面訊號，作獨立調校，好似有人鍾意睇戲色彩生啲，飽和度高啲，都可以自己話晒事喇！</p><p>Profile</p><p>屏幕尺寸：24"<br> 最高解像度：1,920×1,200<br> 亮度：500cd/m2<br> 對比：1,000:1<br> 反應時間：6ms<br> 輸入：D-Sub、DVD-D、S-Video、AV、色差、HDMI<br> 查詢：BenQ（23306929）</p><p>睇過介紹，無論你係機迷定戲迷，都必定流晒口水，不過代理都未派貨，有錢都買唔到，但絕對唔使拎住槍去搶，只要答啱以下問題，第一時間Fax返嚟就有機會免費獲得。</p><p>遊戲篇</p><p>頭獎一名：FP241VW價值：$7,999　　<br> 二獎一名：FP241WZ價值：$6,999</p><p>第一關問答題
</p><p>1.FP241VW最高支援哪種級數畫面？<br> A720p<br> B1080i<br> C1080p<br> <br> 2.FP241VW屏幕尺寸係幾多？<br> A24"<br> B32"<br> C42"<br> <br> 3.FP241VW反應時間係幾多？<br> A4ms<br> B6ms<br> C8ms</p><p>第二關估象棋
</p><p>試從圖中猜出要放滿整個屏幕，需要多少隻圖中象棋？（提示：象棋大約直徑5cm一隻）</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> 3.答中所有問題而又最早傳真**的首名參加者將得到FP241VW一部，第二名得到FP241WZ一部。<br> 4.如沒有參加者答中全部問題，則以答中最多問題及傳真時間**最早者可獲獎。<br> 5.得獎者將有專人通知。<br> 6.為公平起見，《蘋果日報》及BenQ員工、家屬不得參加是次遊戲。<br> 7.《蘋果日報》對賽果保留最終決定權，參加者不得異議。<br> 8.所有獎品之保養由獎品供應商負責，《蘋果日報》概不負責。<br> *參加表格上之姓名須與身份證相同，否則將被取消資格。<br> **以本報傳真機所顯示的時間為準。<br> ‧必須憑報紙上的參加表格才可以參加遊戲。</p></body></html>