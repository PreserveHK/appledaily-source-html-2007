<html><header><meta charset="utf-8"><title>金手指：油價跌彌補樓價跌 - 孫柏文</title></header><body><h1>金手指：油價跌彌補樓價跌 - 孫柏文</h1><p>大家都知道，孫柏文經常預言花旗國經濟會因樓市爆煲而被拖垮。曾經用過「慘過八萬五」嚟形容花旗國經濟。大家可能會問：「美國樓市已經從舊年年中開始下跌，點解第3、4季經濟數據會咁好？孫柏文係唔係又睇錯？」<br> 其實，舊年第四季花旗國樓價已經跌咗3%，令做二按攞錢出嚟消費嘅金額都跌咗好多。不過，花旗國消費者好好彩咁遇到石油價格大跌，令汽油平咗好多，所以就彌補咗樓價下跌嘅負面作用。</p><p>假設樓價每跌1美元，做二按攞錢出嚟消費就少5美仙，因為樓價跌3%等於3300億美元，所以二按就會少咗170億美元。如果樓價跌1美元，做二按少10美仙，二按就會少咗330億美元，如此類推。咁舊年第四季汽油平咗，令消費者多咗600億美元，所以除非樓價跌1美元，做二按少多過18美仙，油價跌就彌補咗樓價跌。<br> 不過我忠告大家，油價要跌20美元先至可以彌補樓價跌3%，究竟信唔信油價今年內跌到35美元？咁又信唔信樓價可以繼續跌3%？以下有兩個走勢圖，一個就係1982年至今花旗國樓房存貨數字，第二個就係花旗國汽油價走勢。大家自己諗諗啦！<br> 孫柏文<br> 金手指網誌： http://phatdat.blogspot.com </p></body></html>