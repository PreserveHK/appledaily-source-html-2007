<html><header><meta charset="utf-8"><title>新季Tee四折做Dusty型女</title></header><body><h1>新季Tee四折做Dusty型女</h1><p>每逢換季日子，荷包又要大出血。本地自家品牌元老Dusty今年年頭新推出的女裝lineDustyMini，就趁住換季日子搞大減價，最低去到四折，大部份貨品仲係今年春夏季款式。為咗更吸引，店舖規定顧客只要買滿四百蚊，可以減多一百，計吓條數，差唔多去到一折。作為一個購物狂嘅我，真係開心到偷笑！<br><br>記者：葉雪芯　<br>攝影：陳盛臣<br>Model：Tania</p><p>Dusty賣男裝就好多人都知，但佢哋近年就出埋女裝，推出咗DustyMini女裝line，主打型女風格。Dusty負責人Max話：「近年興型女style，香港女仔一向都型得起，太kawaii反而唔受，所以我哋喺設計上會將男裝潮流元素加入女裝，然後再玩多啲details。𠵱家趁換季，就搞一個大開倉，連新貨都拎出嚟減，益吓香港女仔，等多啲人有機會認識DustyMini。」</p><p>清爽Summer</p><p>灰冷Spring</p><p>Rock男有格</p><p>減得女裝，當然唔少得男裝份，不過大部份貨品都屬冬天款，而tee方面，以rockstyle的printing為主，一樣減到四折。</p><p>讀者有着數
</p><p>只要出示印花，並於減價期內在Dusty購物滿$400，即可獲贈1對Airwalk波鞋，名額只限20位（黑色、灰色各10對，共值$4,200），先到先得，送完即止。<br> 條款及細則：<br> 1.換領時必須出示此印花，影印本恕不接受<br> 2.有效期由即日至3月31日<br> 3.每人限換1對<br> 4.如有爭議，Dusty保留最後決定權<br> （以上優惠《蘋果日報》概不負責）<br> <br> ‧必須憑報紙上的印花才可以享有優惠。</p><p>開倉資料：
</p><p>Dusty（27892177）<br> 日期：即日起至3月31日<br> 時間：1:00pm-10:00pm<br> 地址：旺角西洋菜街46號2/F</p></body></html>