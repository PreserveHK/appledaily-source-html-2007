<html><header><meta charset="utf-8"><title>有新嘢<br>AirPortExtreme玩WiFi遠兩倍</title></header><body><h1>有新嘢<br>AirPortExtreme玩WiFi遠兩倍</h1><p>今時今日，仲要喺屋企鋪線Setup網絡，真係講出來都怕被人笑Out，更何況係追潮至上嘅Apple用家！蘋果最近就公布新設計AirPortExtreme，外形繼續玩白色，流線型設計，唔使驚同你部Macbook唔夾，而速度同實際用落更係有大改進，因為新AirPortExtreme會使用802.11n為基礎，喺兼容現時802.11a/b/g網絡同時，速度可比現時提升5倍，而有效範圍亦可有兩倍增長，最啱用來傳輸大量多媒體內容。睇到呢點可能各位Apple迷都心中有數，知道其實呢部AirPortExtreme，係為咗配合AppleTV而推出，兩者皆會用上802.11n，合作方面絕對無問題。AirPortExtreme能接駁Mac同PC外，機身更特別有一組USB介面，用家就可以無線接駁USB打印機，唔使駁Cable打印，省卻接駁多部電腦嘅不便。<br><br>記者：許福合<br>查詢：Apple（800908988）</p><p>經USB接駁Printer，用家可無線接駁，就可以打印圖文。</p></body></html>