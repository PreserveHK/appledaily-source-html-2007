<html><header><meta charset="utf-8"><title>串通007追殺哈仔<br>環球片場：妮歌奇幻新作有得睇</title></header><body><h1>串通007追殺哈仔<br>環球片場：妮歌奇幻新作有得睇</h1><p>金像影后妮歌潔曼（NicoleKidman）有份演出嘅奇幻大作《HisDarkMaterials:TheGoldenCompass》將於年尾上映，阿Net終於刮到呢齣電影嘅預告片。齣戲來頭非常之勁，同樣由著名奇幻小說三部曲改編，更係NewLine電影公司繼《魔戒三部曲》（TheLordoftheRings）系列後投資最大嘅電影，擺明係用嚟迎戰《哈利波特》（HarryPotter）同《魔幻王國》（TheChroniclesofNarnia）系列兩大強敵。</p><p>007扮教授</p><p>《TheGoldenCompass》賣點多籮籮，今次妮歌罕有咁飾演性感歹角MrsCoulter，成日蝦小女主角Lyra，新007丹尼爾基格（DanielCraig）就會扮鬍鬚教授，咁蹺連新任邦女郎依娃格蓮（EvaGreen）都有份參演。不過，齣戲最有睇頭仍然係電腦特技，喺預告片度已經可以率先睇到好多特技大場面，例如故事中嘅世界十足古典版《星球大戰》（StarWars）咁，好多充滿懷舊感覺嘅巨型未來建築。<br> 另外，Lyra又會去到極地探險，騎住一隻巨型北極熊周圍走，最後仲見到北極光。片中又會有一隻識做戲嘅馬騮，不過CG表情有冇《魔戒》隻咕嚕咁勁，就要年尾上映睇過先知喇。<br> 預告片網頁：<br>  http://justjared.buzznet.com/2007/03/26/the-golden-compass-trailer/ <br> 版主：阿Net<br> 本欄逢周一至六刊出</p></body></html>