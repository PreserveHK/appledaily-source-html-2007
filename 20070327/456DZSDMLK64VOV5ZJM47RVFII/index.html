<html><header><meta charset="utf-8"><title>囡囡行貓步　老竇靠邊站<br>阿B抵輸「當佢搖錢樹」</title></header><body><h1>囡囡行貓步　老竇靠邊站<br>阿B抵輸「當佢搖錢樹」</h1><p>鍾鎮濤（阿B）、范姜與他們的愛女鍾懿昨日為時裝旗艦店行天橋，小B女遺傳了父親的表演細胞，無懼現場人頭湧湧，行騷時更不停向記者揮手和飛吻，風頭蓋過父親。女兒如此精靈，阿B笑謂會把她當搖錢樹，花掉女兒的行騷錢。</p><p>鍾鎮濤、范姜與兩歲半小女兒鍾懿以及鄭伊健昨日到旺角為時裝店行貓步，吸引大批市民圍觀。雖然現場記者和圍觀市民眾多，但小B女毫無懼色，行騷期間經常揮手和獻上飛吻，接受訪問時又搶了阿B手上的咪發言，十分搞笑。</p><p>表演搶同學仔鏡</p><p>事後阿B透露小B女的表演慾甚強，完成溫拿演唱會後，女兒常在家中開騷，他說：「做完演唱會後，我以為佢唔記得晒所有嘢，點知佢日日喺屋企自己做番晒成個rundown出嚟，連幾時有煙花位都記得。」阿B又謂女兒上音樂堂時教同學唱《日日是好日》以及《Sha-la-la》。<br> 范姜謂早前小B女在學校表演，與一眾同學扮小天使，小B女不時走到最前演出，她說：「個幕一打開，佢就第一個走到最前，老師就推佢行番後啲，點知過咗一陣佢又走到最前。」不過范姜表示不想女兒長大後在娛樂圈發展。<br> 對於首次一起演出，范姜透露台灣曾有人找他們拍奶粉廣告，但由於女兒當時年紀太小，故此推卻了。問阿B會否將女兒今次演出的酬勞儲起，他笑說：「我會幫佢使咗啲錢，而且仲會當佢係搖錢樹。」</p><p>不抗拒蒙麵拍檔</p><p>大會又安排了六位手執羽毛球拍的小女孩與伊健一起行騷，問伊健知否大會有此安排，他說：「冇所謂啦，如果第時香港推廣羽毛球，記得搵我呀。」記者提議他與緋聞女友蒙嘉慧一起推廣，他即說：「我強啲，不過推廣運動，我唔會介意。」<br> 採訪：李珮洳<br> 攝影：林德雄</p></body></html>