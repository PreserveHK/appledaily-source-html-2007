<html><header><meta charset="utf-8"><title>金城武收工離《赤壁》<br>馮仁昭四圍超：火燒連環船獨欠諸葛亮 - 馮仁昭</title></header><body><h1>金城武收工離《赤壁》<br>馮仁昭四圍超：火燒連環船獨欠諸葛亮 - 馮仁昭</h1><p>吳宇森執導嘅《赤壁》認真多災多難，先有梁朝偉辭演，後嚟又到周潤發，再戲劇性到偉仔復演，但導演同幕後班底又出現唔協調，美指葉錦添、武指林廸安同攝影師呂樂相繼離開劇組，到呢個月尾就連主角金城武都會走，但最重戲碼「火燒連環船」呢場戲仲未拍，演諸葛亮嘅金城武月底要返日本開新戲，睇嚟要搵替身搞掂。<br> 其實部戲已拍咗接近半年，拍攝時間拖得太長，金城武要走都唔怪得佢，因為佢一早簽咗部日本戲，另外又要同《投名狀》做宣傳，下個月冇可能再留喺《赤》劇組度，金城武嘅經理人公司福隆發言人都話：「金城武給《赤壁》的檔期，必須在本月底前結束，因為他還有連串工作要應付。」</p><p>剩番偉仔捱義氣</p><p>到下個月就只剩番偉仔喺度捱義氣，偉仔今次真係為人為到底，竟然答應返嚟幫吳宇森，事關王家衛部《2046》都拍咗三年，《赤》片只係拍咗半年，對佢嚟講只係小事啫！</p></body></html>