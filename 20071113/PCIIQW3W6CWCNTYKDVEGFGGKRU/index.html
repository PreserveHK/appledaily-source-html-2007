<html><header><meta charset="utf-8"><title>Calgel美甲有機唞氣　㗎妹多花色</title></header><body><h1>Calgel美甲有機唞氣　㗎妹多花色</h1><p>愛靚唔愛命的扮靚方法，10隻手指數不完；但若果你愛靚又愛命，就介紹你一隻由日本傳來最新的Gel甲物料：Calgel。Calgel在日本已風行好幾年，㗎妹已玩出勁多花色，但這隻標榜健康透薄的有機透氣啫喱，幾個月前才登陸本港，玩HardGel甲的靚女們，又有新嘢玩!<br><br>記者：曾玉瑩　<br>攝影：陳盛臣　<br>Model：YoYo<br>美甲師：MayWong@Bread&amp;ButterNail</p><p>㗎妹愛玩Color</p><p>Calgel甲既已成為㗎妹的大熱潮流之一，玩法當然層出不窮啦!</p><p>日本有機‧指甲唞氣</p><p>在香港，有機是指可還原，但日本就指自然、透薄和健康。這隻有機透氣啫喱Calgel，美甲效果同HardGel冇分別，畫花貼水晶一樣得，但就唔使好似做HardGel咁要先把指甲磨薄，減少細菌的感染。Calgel的質地又較貼薄，透氣度較高，指甲也不用長期無氣唞！
</p><p>A：Gel甲法
</p><p>有新嘢當然要搶先試，但Calgel美甲暫時只有在美容院做，事關一般人係買唔到材料，一定要經過評核試，攞埋張沙紙先可買到有關用料！</p><p>B：流行金粉甲
</p><p>基本上，Calgel同HardGel的美甲效果冇分別，一樣可以用Acrylic畫花、貼水晶、塗閃粉等等，今次就為大家示範秋冬季大熱的金粉閃甲。
</p><p>護理DIY<br>剪甲</p><p>Calgel最長可以Keep到4-6個星期，靚了一段長時間之後，指甲長了，可以自行用指甲鉗修整。</p><p>修甲</p><p>甲形都可以用指甲銼自行修整。</p><p>要保持Calgel甲長期亮麗，可定時塗上防塵Gel。UVGel$65
</p><p>脫甲</p><p>1.一般HardGel脫甲都逃不過一些較為「暴力」的步驟，Calgel的脫甲方法較溫和，先把沾上專用卸甲水的棉花套在指頭上。</p><p>2.再以錫紙包裹着指頭，待10-20分鐘。</p><p>3.Calgel甲便可一塊地被揭起，最重要係原本的指甲色澤仍然保持到。</p><p>Calgel美甲基本服務$530，畫花或加水晶石，每隻另加$10。<br> <br> Bread&amp;ButterNail（82068898）<br> 尖沙嘴加連威老道71號地舖</p></body></html>