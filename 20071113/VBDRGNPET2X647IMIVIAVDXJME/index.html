<html><header><meta charset="utf-8"><title>薛芷倫珍藏紅裙念大師</title></header><body><h1>薛芷倫珍藏紅裙念大師</h1><p>前晚除名模熊黛林、陳嘉容和姚書軼以新裝撐場外，Valentino擁躉如賭王何鴻燊四姨太梁安琪、薛芷倫和錢慧儀等，都分別出席酒會及晚宴。</p><p>不捨Valentino</p><p>今日已赴美探親的薛芷倫，戴着一枚珍貴Graff粉紅鑽戒亮相，她對Mr.Valentino退休大呼不捨，她說：「好可惜呀，我希望他永不退下，但他創作了45年，之後可以enjoylife都係一件開心事，我自己好慶幸多年來儲咗唔少ValentinoReddress。」問她將來再婚可會揀Valentino？她即說：「再婚的話，我會搞一個另類嘅婚禮，未必用得上。」
</p><p>至於四姨太梁安琪，問她有否穿Valentino婚紗？她即笑說：「我仲有得嫁？」但Valentino明年不再設計？她說：「咁睇吓到時有冇特價啦。」至於當年她有否跟賭王拍過婚紗相？她笑說：「有冇咁老土呀？」</p></body></html>