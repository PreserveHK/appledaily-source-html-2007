<html><header><meta charset="utf-8"><title>彭丹全裸勇攀斷背山<br>兩女愛慾交纏</title></header><body><h1>彭丹全裸勇攀斷背山<br>兩女愛慾交纏</h1><p>彭丹最近演出了一齣關於女同性戀的電影《除卻巫山》，飾演女作家的她與女大學生鄧家佳發展愛情故事。為了表達兩女的愛慾情感，兩人有不少情慾戲，彭丹更破天荒全裸演出。</p><p>湯唯在李安執導的電影《色，戒》中有很大膽的全裸演出，演技更獲得一致好評。最近彭丹欲與湯唯看齊，同樣拍了一部很大膽的電影《除卻巫山》，片中她有四場床上戲，其中一場更全裸演出。該片導演鍾釋映得到日本資金支持，開拍以女同性戀為題材的《除》片，請來彭丹與內地女演員鄧家佳演出，影片將於明年5月在香港和內地公映。</p><p>「要時間克服」</p><p>記者昨日致電彭丹，問她為何為這部戲作出如此大犧牲，她在電話中說：「呢次係我第二次拍同志電影，講到大膽程度，當然係呢一部勁好多，不過我認為呢四場情慾戲係有需要嘅，因為我喺入面係一個已婚嘅作家，但竟然同一位女學生發展出感情，如果我同佢啲親熱戲唔交代得有說服力，觀眾點信我嘅性取向改變咗，不過初時開工，要同女演員脫光晒衣服，攬埋一齊拍親熱戲真係唔係幾慣，因為對手要係咁用條脷舔我全身肌膚，我都要時間去克服，好彩我個對手鄧家佳都幾靚，同佢拍親熱戲都唔覺得突兀。」</p><p>「未試過咁大膽」</p><p>問彭丹在片中有否正面全裸的演出？她卻大賣關子說：「我唔知片商想唔想我咁快講晒啲嘢出嚟，所以呢個問題暫時我唔可以回答你住，總之我從影以來從未試過有咁大膽演出，而且經歷過呢部戲後，我對女同性戀者會更加尊重，大家唔應該歧視同性戀者，因為呢個係佢哋自己嘅選擇。」<br> 撰文：葉雪</p></body></html>