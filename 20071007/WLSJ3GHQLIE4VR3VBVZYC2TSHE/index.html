<html><header><meta charset="utf-8"><title>車壇速蘋：<br>日產Van王Urvan慳油大力士</title></header><body><h1>車壇速蘋：<br>日產Van王Urvan慳油大力士</h1><p>香港有好多人都係靠部車搵食，部車廢氣多又食油已經夠煩，若然唔符合法例規定嘅歐盟IV期嘅廢氣排放標準，仲隨時俾人拉㖭！新鮮熱辣剛剛到港嘅日產全新Van王Urvan就食正呢條水，仲分柴油同電油版，再喺柴油版入面畀多啲選擇大家，有豪華版同頂級版，兩者仲有手波同自動波任君選擇。<br><br>記者：梁美甜</p><p>新偈慳油馬力大</p><p>Urvan柴油版採用電子控制共軌式高壓燃油噴射系列，廢氣循環系統同柴油催化器，引擎於3,450轉時有130匹馬力輸出，扭力更係1,600至3,450轉數發揮至27.0kgm，最高速有成115km/h，兼能有效減低廢氣兼耗油量。電油版副偈就同Presage一樣，能輸出147匹及21.7kgm嘅最大馬力同扭力。最大賣點係無論係咩偈，Urvan嘅載貨空間最大有成1,275kg，載人載貨點都得，做搵食車就好得囉！<br> 查詢：合誠汽車（23688235）</p></body></html>