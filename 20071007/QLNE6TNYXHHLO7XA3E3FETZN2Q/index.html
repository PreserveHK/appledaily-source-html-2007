<html><header><meta charset="utf-8"><title>周麗淇Blog變鹹網</title></header><body><h1>周麗淇Blog變鹹網</h1><p>周麗淇（Niki）、張敬軒和關楚耀昨日在維園出席「機電安全嘉年華2007」，不少藝人的網誌最近被人上載三級照片，軒仔和Niki均是受害者，軒仔說：「我個blog啲相直情係重量級，嗰個人仲用胡錦濤個名上載啲相，好惡意，惟有好勤力咁鏟走啲相。」</p><p>網誌清道夫</p><p>Niki則謂剛知道這消息，她說：「我頭先去整頭時，上網睇吓自己個blog，啲相真係好核凸，又唔係教性教育，做乜整埋咁多呢啲相。我個blog都有好多小朋友睇，真係教壞細路，但又避無可避，希望嗰啲人唔好再咁做，𠵱家只可以做住清道夫先，不停刪走啲相。」<br> 採訪、攝影：胡比</p><p>《蘋果》娛樂版設立讀者來料專欄，歡迎大家提供有關藝人的相片、video及有趣網料。請附姓名、電話及電郵地址，電郵到：adent@appledaily.com，網料一經採用，酬勞由$100起。</p></body></html>