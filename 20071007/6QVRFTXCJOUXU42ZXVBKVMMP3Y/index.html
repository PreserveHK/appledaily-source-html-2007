<html><header><meta charset="utf-8"><title>預咗奸人堅贏收視輸劇帝<br>子華自嘲做人唔夠演技掂</title></header><body><h1>預咗奸人堅贏收視輸劇帝<br>子華自嘲做人唔夠演技掂</h1><p>黃子華和林嘉華在劇集《奸人堅》中分別飾演何其堅及黃飛鴻，昨日兩人為劇集宣傳時在台上分組比武，林嘉華玩遊戲時被郭峰的大腿頂住下體重要部位也毫不在乎，而黃子華則自認無緣問鼎無綫視帝，他說：「論演技我有信心，但終極演技係人生態度我未夠，仲有啲瑕疵。」</p><p>無綫台慶劇《奸人堅》今晚首播，一眾演員昨日到葵芳新都會廣場宣傳，劇集雖然未正式出街，已獲得街坊熱烈捧場，主角林嘉華及黃子華分成兩組在擂台上比武，林嘉華要紮馬支撐李思欣和陳丹丹站在其大腿上，郭峰為協助隊員，竟用大腿撐着林嘉華的重要部位。</p><p>「底褲都濕埋」</p><p>林嘉華在台上玩得十分投入，他說：「辛苦過拍嗰時，底褲都濕埋。𠵱家係臨門一腳，公司安排得我宣傳我要盡責。」問林嘉華有沒有被郭峰弄傷重要部位，他笑說：「呢啲咪郭峰有經驗囉，都OK嘅。」<br> 劇集未正式首播，黃子華已被觀眾稱呼為「奸人堅」，他感到十分意外，又事先張揚收視好會請食飯，不過被問到有沒有信心憑《奸》劇問鼎無綫最佳男主角獎項時，黃子華語帶雙關地說：「論演技我都幾有信心，但終極演技係人生態度，我未夠，仲有啲瑕疵。」黃子華主演的無綫劇集收視屢創佳績，那麼他有否想過會攞獎？黃子華說：「唔係幾好，係最好，之前都最好咗兩次啦，都係攞唔到，最多咪好埋今次，所以冇信心㗎。」</p><p>難勝「長跑劇」</p><p>黃子華表示若收視好會每星期慶功一次，對於《奸》劇能否衝破韓劇《大長今》創下的收視紀錄，他則有另一番見解，黃子華說：「我之前嘅劇集收視都好難得，係一個紀錄，20集短跑劇有40點已好驚人，如果要40幾點以上真係要長跑劇先得。」<br> 採訪：卓寶花<br> 攝影：陳俊強</p><p>網中吟︰75%網友等睇《奸人堅》</p><p>無綫台慶劇《奸人堅》今晚啓播，有網友在香港討論區發起民意調查，徵詢網友會否收看該劇，結果75%網民表示捧場，只有11%揚言不會收看。<br> <br> 鬼~小金：好似好搞笑咁喎，唔好係雷聲大雨點小就OK㗎啦，感覺個黃飛鴻都係搞笑嘅！<br> <br> 神話網絡：唔會，嗰日睇aTV新節目。<br> <br> moonriver：子華做樣衰衰嘅角色好好笑㗎！<br> <br> 豆......：我諗一定好過婆婆媽媽嘅長劇。<br> <br> littlebeebee：好期待！黃子華同林嘉華都係好戲之人，我一定睇！<br> <br> 資料來源：香港討論區</p></body></html>