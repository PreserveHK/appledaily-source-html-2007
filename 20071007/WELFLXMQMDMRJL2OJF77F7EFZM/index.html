<html><header><meta charset="utf-8"><title>你講我blog：被點買飯盒　奸招大報復</title></header><body><h1>你講我blog：被點買飯盒　奸招大報復</h1><p>Net神日前寫過一篇網聞《同事嗌買飯OL拒做阿四》，指有OL慘被同事「老點」買外賣，網民cdrom21看過後感同身受，即時在網上傳授獨門「托手踭」奸招：「啲人永遠唔會叫我幫佢買飯，原因好簡單，因為我幫人買飯嗰陣，會叫廚房畀少啲飯菜我。」</p><p>要求「多飯少餸」</p><p>為追求纖瘦身形和環保，不少OL買飯時都會講聲：「少飯。」Net神從未聽過有人會要求：「少餸。」網民cdrom21解釋：「其他人買外賣飯盒滿滿的，我就同夥計講，叫佢畀四分之一我好喇，有次有個我唔鍾意嘅同事叫我幫佢買飯，OK！佢食咖喱雞，我就叫夥計唔好畀雞我，仲要少汁，加一兩嚿薯仔好嘞，哈哈，到今天我依然好懷念佢當日打開盒飯嘅神情。整整吓咪無人叫我去買飯囉！」有人話要在辦公室生存一定要奸，Net神甘拜下風。<br>  http://www14.discuss.com.hk/viewthread.php?tid=5470320 <br> <br> 《蘋果》網聞版請你報料！大家無論在網上網外發現任何騎呢搞笑的事情，<br> 都歡迎提供照片或短片資料。一經採用可獲酬100元<br> 請附姓名、電話及電郵地址，電郵到：mailto:newsapple@appledaily.com</p></body></html>