<html><header><meta charset="utf-8"><title>窩輪搏擊：1790勢強可吼 - 俊樺</title></header><body><h1>窩輪搏擊：1790勢強可吼 - 俊樺</h1><p>花旗股市上個禮拜五造好，港股今朝應該可以食住上日升勢炒上，睇呢排嘅波動情況，今日港股最少升800點。<br> 呢排大市升，股仔好多都唔升仲要跌，但上個禮拜五啲股仔郁番晒，只係成交唔多，啲炒二三線嘅股民輸得好傷，會唔會入番場炒真係唔知。<br> 至於地鐵（066）逆市下跌，ISS建議基金客戶否決兩鐵合併，小股民唔知點算，俊樺嘅睇法係，無論合併係咪通過，地鐵短線都會跌番落嚟，如果23元守唔住，仲有可能下試20元。</p><p>中行C輪1790：中行（3988）上個禮拜五收4.38元，早排受負面消息困櫌，股價一路喺3.7至4.05元反覆，上個禮拜出現突破，成個勢都唔同晒，有機升上5元樓上，可以買啲C輪1790，隻輪現價54仙，槓桿8.1倍（有效5倍），對冲值0.6。<br> 正股升上5元，1790應該喺98仙樓上，正股跌穿4.2元止蝕。</p></body></html>