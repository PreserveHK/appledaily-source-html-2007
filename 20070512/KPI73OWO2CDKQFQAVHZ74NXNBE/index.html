<html><header><meta charset="utf-8"><title>星洲街市狂食榴槤</title></header><body><h1>星洲街市狂食榴槤</h1><p>昨日已提過大佬又去獅城，我想跟埋去，因為現在是榴槤當造之時。以前有當地朋友帶我阿祥去過SimsAvenue的街市，十檔八檔專賣榴槤的檔口任揀，咩品種都有，金枕頭？其中一間「豐源生果」的老闆話：「呢啲削口嘢嚟咋喎！平的時候，10蚊3個（約HK$52）都有，要食，金鳳、紅蝦、貓山王啦！一年2次，6月有得食！」金枕頭HK$52三個，邊度搵？皆因呢度檔檔專業賣榴槤，等如是批發果欄，貨源新鮮選揀又多價錢又平。當日我食咗老闆推介的馬來西亞蘇丹王，好新鮮、好滋味！大佬，請埋我去啦！<br><br>地址：113,SimsAvenus,Singapore387437<br>電話：（65）6743-9107<br>前往方法：地鐵AljuniedRoad站行10分鐘</p><p>悠樂祥<br> 酷愛旅遊，搭飛機多過搭巴士，天生樂天派。</p></body></html>