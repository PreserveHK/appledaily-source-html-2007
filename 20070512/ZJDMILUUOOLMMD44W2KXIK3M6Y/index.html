<html><header><meta charset="utf-8"><title>外娛拼盤<br>Rain攻美少人吼</title></header><body><h1>外娛拼盤<br>Rain攻美少人吼</h1><p>韓國歌手Rain噚日喺紐約開咗個記者會，詳談下月起喺紐約、三藩市等地嘅個唱，可惜美國人對佢反應冷淡，出席記者大部份都係亞洲人，當地記者得小貓三四隻。Rain好謙虛話仲未出過美國細碟，所以喺當地未得到認同都情有可原。佢又話自己除咗上英文堂外，亦會睇《逃》（PrisonBreak）等西劇，從中學英文喎。</p></body></html>