<html><header><meta charset="utf-8"><title>大蛙手：煞科日紅魔不留手 - 青蛙仔</title></header><body><h1>大蛙手：煞科日紅魔不留手 - 青蛙仔</h1><p>今日喺英超煞科日，睇番之前幾屆，有啲主場球隊會喺呢日着下季新波衫比賽，相信今日亦唔例外。查實紐卡素喺前個星期六就摔先着新衫，而熱刺嘅新衫亦喺日前面世，但我就覺得呢兩件衫嗰款麻麻，紐記嗰件太黑，熱刺就太過plain，望落同件底衫冇分別。<br> 聽講曼聯今夏亦會推出新衫，𠵱家佢哋着緊嗰件雖則好老嚟（今季重奪失落3季嘅超聯錦標），不過因為太過娘，尤其係圍住贊助商AIG嘅白色框，所以玩1季就唔要。今晚佢哋迎戰要搶分護級嘅韋斯咸，死唔信後者有咁多嘴。<br> 波膽：曼聯勝3:2<br> 心得：唔信曼聯會放水<br> <br> 青蛙仔<br> 型人一名，細細個就睇英國、德國波，大個就攻日本波。</p></body></html>