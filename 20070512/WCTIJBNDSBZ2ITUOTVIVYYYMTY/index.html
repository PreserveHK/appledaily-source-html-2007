<html><header><meta charset="utf-8"><title>投資部落：四型人格不宜炒股</title></header><body><h1>投資部落：四型人格不宜炒股</h1><p>心理學家認為，人嘅性格、能力同興趣等心理特徵各有唔同，所以唔係個個人都適合投入風險難測嘅股市。網友好久沒吃肉喺《新浪網》財經論壇就鋪咗聲稱係心理學家嘅研究，話以下幾種性格嘅人係唔適宜炒股。<br> <br> 1.環型性格<br> 情緒極唔穩定，自控能力勁差，非常容易受到周圍環境嘅影響，贏錢時興高采烈，唔知危機就嚟殺到，輸錢時就垂頭喪氣，冇晒心機，一蹶不振。<br> <br> 2.偏執性格<br> 個性偏激，剛愎自用，喺買入某隻股票時，只憑自己片面判斷，對周圍忠告建議，絕對聽唔入耳，可惜一旦蝕錢，就遷怒人哋，唔認真檢討自己錯喺邊度。<br> <br> 3.懦弱性格<br> 隨波逐流，人云亦云，缺乏自信，遇事優柔寡斷，成日跟人哋意見做。炒股嘅時候，好容易盲目跟風，自己揀好要買嘅股都改嚟改去，最後好股往往擦身而過，後悔莫及。<br> <br> 4.追求完美<br> 即係目標過高，做乜嘢都追求十全十美，稍有不足，就耿耿於懷；贏唔到錢，個心又永遠都唔識得釋懷。<br>  http://bbs.finance.sina.com.cn/?h=/g_forum/00/3F/02/view.php%3Ffid%3D93499%26tbid%3D766&amp;g=10&amp;n=1 </p></body></html>