<html><header><meta charset="utf-8"><title>頑石點頭：母親節捧法林明高W - 藍鑽石</title></header><body><h1>頑石點頭：母親節捧法林明高W - 藍鑽石</h1><p>今日係囡囡出世8個月，亦係所有偉大母親嘅大日子。講到母親大人，就令我諗番佢唔鍾意睇波，都陪當年讀小學嘅我捱夜睇場86世界盃，份感覺歷久常新。<br> 嗰場係巴西對西班牙，記得西軍21號仔米高（當時未出名）射靚波彈楣入咗白界，竟冇判入，巴西龍門卡路士扮受傷啲戲假到令母親笑到合唔埋口。嗰場波我倆至係贏家，多年嚟每提起場波，母親都大笑。<br> 藍鑽石已經冇同母親一齊住，但今晚睇巴甲為法林明高打氣之餘，應該又諗番21年前嗰一幕。<br> 主客和：法林明高勝<br> 心得：今日講溫情，心得詳見另文<br> <br> 藍鑽石<br> 愛意大利波、去意國度蜜月、囡囡與簡拿華路同日生日。</p></body></html>