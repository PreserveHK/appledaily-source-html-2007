<html><header><meta charset="utf-8"><title>八卦風：新款波子又係咁嘅樣</title></header><body><h1>八卦風：新款波子又係咁嘅樣</h1><p>小記本人真係對波子無乜好感，皆因佢個設計十年如一日，小改可以，但永無新意，型號N咁多，但款款差唔多。今次又話有新嘢出，一望個款，唉……
</p><p>新款911TurboCabriolet，主要賣點係高性能及悠閒舒適，採用TwinTurbo同VarioTurbineGeometry技術，VTG原理係透過改變增壓扇葉的角度，達到低轉作低增壓值、高轉作高增壓值嘅效果，令引擎發力範圍得以擴闊。引擎為3.6公升6汽缸，形式當然係波子嘅招牌Boxer，最大馬力去到480ps，扭力620Nm/1,950rpm，0-100km/h只係3.8秒，最高速度310km/h。不過佢個電動頂篷要成20秒先可以完成開合，算係有點慢，遇上落雨嗰陣都咪話唔狼狽！想知詳情，就要留意「轆Book」下星期嘅試車報告喇。<br> <br> 記者：周達之</p></body></html>