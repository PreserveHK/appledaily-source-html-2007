<html><header><meta charset="utf-8"><title>八卦風：<br>RenaultModus現貨即平3萬</title></header><body><h1>八卦風：<br>RenaultModus現貨即平3萬</h1><p>問我買車嘅最低要求係啲咩？咁就梗係要料齊之餘仲要價錢夠筍啦！所以每次我喺買車之前都會走去格價，兼且會試清試楚先再作決定。<br>不過，最近收到風話法國Renault代理喺今個星期搞咗個「雷諾汽車減價週」，聽聞有唔少想用超值價錢，買部齊料實用車款嘅買家，專程走落Showroom睇車落訂㖭；代理方面有見及此，特別加推少量現貨繼續以超值價發售，好似可坐7名乘客嘅GrandScenic2.0，現貨即平2萬賣$188,000，而頂級跑版MeganeRS2.0亦平2萬賣$258,000。至於最吸引會係邊部？咁就梗係Modus1.6，事關佢係5座位揭背車之外，仲有埋特大雙天窗，享受程度都OK㗎。至於售價，只要你買嘅係現貨就即平3萬，叫價$129,000咋！計落比其他同級車款平一截有多。據聞數量唔多，要買就真係趁快。<br><br>記者：鄭達基<br>查詢：維信汽車（29273538）</p></body></html>