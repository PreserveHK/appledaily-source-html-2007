<html><header><meta charset="utf-8"><title>意甲攻略：卡坦尼亞「大」到AC - 藍鑽石</title></header><body><h1>意甲攻略：卡坦尼亞「大」到AC - 藍鑽石</h1><p>好極！英超煞科，意甲姑且搶得四份之一個直播地盤，但願卡坦尼亞於中立場對AC米蘭，唔好賭都好睇，投注推介首選1.8倍「大」。（球賽編號：星期日19；有線62台今日9:00pm直播）</p><p>有前冇後多「士哥」</p><p>有別於以往，馬會大莊到此階段通常不會開足10場意甲，今年暫時做法是開足，但幾乎全部只開「主客和」，三份一選擇，而賠率亦不見好分，真搵丁！今仗本來是卡坦尼亞主場，但中立場由南部北上移師至博洛尼亞，基本上對AC米蘭有利，而計實力，AC米蘭當然遠勝對手。<br> 問題是，AC米蘭的戰意如何？該隊當然不想輸，惟和波已非太差戰果，沒必要和球場上紀律一般，又多「打仔」的卡坦尼亞去盡；若我是肥安（AC米蘭教練安察洛堤），自然不會派王牌球員卡卡冒險。至於卡坦尼亞近仗發揮較早前好轉，從僅負於安玻里的表現，可見並不好惹，故今仗勝負難料。<br> 信「大」，主要是卡坦尼亞的踢法是有前冇後，而AC米蘭的攻擊主將腳風順，近期不乏入球，但後防人腳不整，亦不見得太穩陣，對戰下相信今仗入球不會少，個人波膽心水首選2:2。文：藍鑽石</p><p>首球推介：揀派路最正路</p><p>近期AC米蘭中場以施多夫最勇，今仗隨時輪到派路發威。卡坦尼亞最近全靠史比尼斯數糊，其實「茅王前鋒」馬斯卡拉亦具份量。</p><p>貼士</p><p>星期日19<br> 卡坦尼亞VSAC米蘭　2：2<br> 半全場：客/和</p></body></html>