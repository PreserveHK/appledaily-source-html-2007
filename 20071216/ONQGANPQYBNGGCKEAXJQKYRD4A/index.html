<html><header><meta charset="utf-8"><title>龍蝦兩食　炒球唔使醃滾湯要撇泡</title></header><body><h1>龍蝦兩食　炒球唔使醃滾湯要撇泡</h1><p>我錯了！一直以為食龍蝦只有來自波士頓的最好，但粵全食行政總廚Edwin今日教曉我用本地龍蝦，「本地龍蝦肉質素好高，炒球爽口，滾湯夠甜！」更重要的是教埋我一隻龍蝦兩食，連殼都唔嘥，完全合乎我這個小師奶的煮餸原則。<br><br>記者：趙珮倩<br>攝影：黃子偉<br>示範：粵全食行政總廚EdwinLam<br>地址：天后清風街5至7號地下（21114149）</p><p>EdwinLam<br></p><p>入廚經驗：<br> 前港督麥理浩御廚孫兒，自小近廚識煮，煮餸超過20年。<br> <br> 拿手菜：<br> 擅長烹調粵式Fusion菜，其烹調方法簡單得來見心思。</p><p>點揀靚龍蝦？</p><p>Edwin表示天氣越凍，龍蝦越靚，所以冬天食本地龍蝦就最正。揀龍蝦時要注意色澤夠鮮明，不要揀偏啞的顏色，觸鬚和腳要完整無缺，不要有折斷，否則鮮味會流失。此外1斤重以上的龍蝦烹煮煎要先放尿，去除異物，確保衞生。</p><p>點放尿？</p><p>先用筷子插入中間尾掩位置放尿。</p><p>龍蝦頭番茄薯仔湯</p><p>份量：4人<br> 0hr30min<br> <br> 材料<br> 龍蝦1隻、薯仔1個、番茄1個、薑片適量、水4碗、酒2茶匙</p><p>做法</p><p>1.先將龍蝦放尿，揭開起肉，頭殼留用。<br> <br> 2.燒熱鑊，爆香薑片，下龍蝦頭殼炒香灒酒。<br> <br> 3.將龍蝦頭殼放入滾水中，下薯仔及番茄，以中火熬25至30分鐘即可。</p><p>貼士</p><p>滾湯時要不時撇去泡沫，滾出來的湯便不會混濁夠清甜。</p><p>鮮果甜酸龍蝦</p><p>份量：4人<br> 0hr15min<br> <br> 材料<br> 龍蝦肉1隻、糖醋汁6湯匙、青蘋果/蓮霧/貢梨各1個、生粉適量</p><p>做法</p><p>1.將龍蝦起肉蘸上生粉後拉油備用。<br> <br> 2.青蘋果、蓮霧及貢梨切粒，加入糖醋汁煮熱，龍蝦肉回鑊快兜即上碟。</p><p>貼士</p><p>新鮮龍蝦肉味道鮮甜，故烹煮前不用加入任何醃料。</p><p>魚中魚
</p><p>份量：4人<br> 0hr25min<br> <br> 材料<br> 老虎斑1條、百合3朵、甘笋少許、蜜豆/肉絲/菇絲/唐芹各1両、雞湯3茶匙、油/鹽/胡椒粉各適量，蠔油1茶匙、生粉少許</p><p>做法</p><p>1.魚起肉後，以油、鹽及胡椒粉略醃。<br> <br> 2.燒熱半滾油，下魚肉浸1至2分鐘至熟，撈起備用。<br> <br> 3.燒滾油，下魚骨以大火炸4分鐘至脆身上碟。<br> <br> 4.百合、甘笋及蜜豆汆水，下鑊炒香後加雞湯略煮，魚肉回鑊兜勻上碟。<br> <br> 5.肉絲、菇絲及唐芹下鑊，以蠔油及生粉埋芡淋上魚面即成。</p><p>貼士</p><p>油浸魚肉時可加入適量的油，防止油溫燒過熱，令魚肉保持嫩滑。</p><p>欖菜蘭心豆腐</p><p>份量：4人<br> 0hr25min<br> <br> 材料<br> 欖菜2両、芥蘭1斤、豆腐1磚、葱粒1両、蛋白3隻、雞湯/生粉/糖/鹽各適量、花雕少許</p><p>做法</p><p>1.先將芥蘭去葉改成蘆笋形，下糖、鹽及花雕汆水備用。<br> <br> 2.豆腐切片蒸熟，放芥蘭和欖菜。<br> <br> 3.蛋白拂勻，下雞湯、葱粒及生粉埋玻璃芡淋上面即成。</p><p>貼士</p><p>欖菜可在一些老舖雜貨店找到，建議買以橄欖油浸的欖菜，質素較佳。</p></body></html>