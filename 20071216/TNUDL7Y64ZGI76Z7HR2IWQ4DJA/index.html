<html><header><meta charset="utf-8"><title>馮仁昭四圍超：蔡琴明年香港開騷 - 馮仁昭</title></header><body><h1>馮仁昭四圍超：蔡琴明年香港開騷 - 馮仁昭</h1><p>蔡琴日前啱啱喺北京開完《新不了情》演唱會，今次佢嘅個唱特別加入世界名畫作為主題元素。喺出年2月20同21日，佢就會嚟香港開演唱會，主辦機構東亞娛樂由今日開始會公開發售演唱會門券，其實蔡琴喺今年1月先至嚟香港開過演唱會，由於當時反應好，東亞娛樂就決定出年幫佢再開。</p></body></html>