<html><header><meta charset="utf-8"><title>Avril領軍賀聖誕</title></header><body><h1>Avril領軍賀聖誕</h1><p>由紐約人氣電台Z100舉辦嘅聖誕演唱會JingleBall，噚日喺麥廸遜廣場花園開唱，陣容非常鼎盛，有《Heroes》青春女星希丹柏妮蒂亞（HaydenPanettiere）做主持，表演嘉賓計有搖滾小天后AvrilLavigne、R&amp;B才女AliciaKeys、組合TheBackstreetBoys、FallOutBoy同Timbaland等偶像。</p><p>收益助自閉病人</p><p>由於今次歌手全部都係後生仔女，所以個個都喺後台玩到好癲，而且贊助商仲狂送禮物，有報道話AliciaKeys同FallOutBoy滿載而歸，各人仲得到一架最新嘅名牌相機。不過今次活動唔止得個玩字，門票收益會撥捐美國自閉症關注機構AutismSpeaks。</p></body></html>