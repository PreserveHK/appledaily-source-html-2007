<html><header><meta charset="utf-8"><title>德心應手：魔幻廚師 - 張美德</title></header><body><h1>德心應手：魔幻廚師 - 張美德</h1><p>中國人雖然好賭，但計落現代英國的博彩業才真正五花八門，剛剛英格蘭新領隊之位揭盅，由次熱門卡比路接任（原來大熱應是摩連奴吧），隨即有大把新盤口出籠。諸如那些人會成為助教啦、卡比路能否帶領英格蘭奪取2010年南非世界盃、林柏特、碧咸等球星能否入選國家隊等等。<br> 計落最唔抵的盤口，應該都係贏世界盃那個，只得15倍。上一屆2006年，英格蘭風頭強勁，擁有多位當打球星，號稱史上最強之陣容，結果仍然係好睇唔好食，8強就止步了。<br> 家陣世界排名第12位，雖然話名帥上任，有望重整陣容翻身，但英軍近年可沒甚麼新星球員崛起，卡比路要化身魔幻廚師，將隔夜餸變成得獎名菜真是談何容易。<br> 熱得有理者，則是前英軍隊長舒利亞的「入團」盤，雖然卡比路應該會引入自己的意大利教練團班底，但國家隊冇可能不為將來鋪路，總會放番個本國助教入去吧!作為前國家隊隊長，舒利亞有名望有地位兼愛國，終極目標應是為國家隊領軍，也是時候去實習啦！<br> 文：張美德<br> mailto:ohorse888@yahoo.com.hk</p></body></html>