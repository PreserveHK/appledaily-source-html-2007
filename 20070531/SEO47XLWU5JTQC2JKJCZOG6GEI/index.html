<html><header><meta charset="utf-8"><title>未婚夫贈自訂車牌<br>譚小環：咁幸福係光榮</title></header><body><h1>未婚夫贈自訂車牌<br>譚小環：咁幸福係光榮</h1><p>94年港姐冠軍譚小環將於9月11日下嫁有「港姐殺手」之稱的蔡強榮（Eric），準新娘近日忙於籌備婚事。小環的平治房車近日掛上由未婚夫送贈、以她的英文名命名的自訂車牌HAL1NA，她前日更做柴可夫接Eric上班，大晒幸福。</p><p>譚小環去年與任職保險業、有「港姐殺手」之稱的蔡強榮同遊曼谷被踢爆戀情，二人火速發展，還選定今年9月11日在港結婚，並會在洲際酒店舉行盛大婚宴，筵開45席招呼親友。
</p><p>甜蜜十指緊扣</p><p>Eric曾先後與港姐梁佩瑚和向海嵐等傳緋聞，最終卻情歸小環，雖然她快將成為蔡師奶，可是因與無綫仍有合約，故下月和9月仍要拍攝兩套劇集，前日她獨自到無綫將軍澳電視廣播城為新劇試造型，然後駕駛平治CLK座駕往接未婚夫Eric到上環返工。<br> 小環的平治座駕換上以其英文名字命名的自訂車牌HAL1NA，有指這是Eric送給她的求婚禮物之一。二人前日把車子泊在永安中心的停車場，然後十指緊扣離開，身形纖瘦的小環可能太過心急，忘記了拿外套，細心的Eric立即折返，為未婚妻取回外衣，替她披上後，二人才十指緊扣離開停車場。<br> 現在距離婚期僅餘三個多月，準新娘小環卻滋油淡定，她前晚接受電話訪問時說：「我𠵱家仲未好心急，因為婚禮好多嘢由Eric去搞，佢比我緊張好多。」&#13;</p><p>「收到時好意外」</p><p>問到小環的自訂車牌，她說：「係Eric之前送畀我嘅，佢申請時好保密，我收到時都好意外，好感動佢咁有心思。雖然我揸住HAL1NA車牌出去，好容易俾人認出，不過冇所謂，咁幸福，絕對係一份光榮。」小環表示Eric給她很大自由度，婚後她仍會工作或進修，暫時未準備生BB，先享受二人世界。<br> 採訪、攝影：比華利、陳慧安、娛樂突發組</p></body></html>