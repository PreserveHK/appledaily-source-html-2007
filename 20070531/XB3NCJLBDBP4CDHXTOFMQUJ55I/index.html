<html><header><meta charset="utf-8"><title>娛樂怪史：陳秀雯馬景濤罵戰</title></header><body><h1>娛樂怪史：陳秀雯馬景濤罵戰</h1><p>時間：97年5月<br> <br> 地點：拍攝亞視劇集《天長地久》<br> <br> 人物：陳秀雯、馬景濤<br> <br> 經過：陳秀雯同馬景濤97年拍攝亞視劇集《天長地久》扮演夫婦，期間竟然引爆連場舌戰。當年佢哋拍一場結婚戲，記者探班時要求馬景濤作狀錫吓陳秀雯，點知馬景濤唔肯，陳秀雯就對記者話：「佢怕女朋友呷醋啩（當年馬景濤跟于莉拍拖）。」<br> 馬景濤第二日睇到報紙，要求陳秀雯就呢件事公開道歉，佢話：「朋友看到報紙打電話問我，于莉原來這麼小器，于莉正在深圳拍電視劇，導演和任達華都取笑她是超級醋埕，于莉很不開心。她（陳秀雯）的身份是林太太（林國雄太太），為何不說是怕自己老公吃醋，要將我的女友牽涉到這件事裏面，我要她因為這件事向我公開道歉。」<br> 陳秀雯嘅老公林國雄，聽到老婆俾人鬧，透過傳媒話：「我要佢（馬景濤）冇運行。」馬景濤得悉呢句話後話：「我聽聞他們兩夫妻都是信佛和吃素，但看到林國雄這句話，還以為他們是黑社會。」馬景濤仲去咗報警備案。<br> 馬景濤同陳秀雯仲要拍劇，有一次撞啱記者探班，陳秀雯大罵馬景濤：「如果你係做宣傳嘅話，我會睇你唔起。」馬景濤都好抵死咁話：「有記者在才說，還以為她說對白。」後來經亞視高層同佢哋開會先搞掂。<br> 本欄逢周一至周六刊出</p></body></html>