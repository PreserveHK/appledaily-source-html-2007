<html><header><meta charset="utf-8"><title>新機地：電車男出招<br>GPS追夢中情人</title></header><body><h1>新機地：電車男出招<br>GPS追夢中情人</h1><p>Hugo每日都會去搭電車，原因唔係因為佢係電車迷，而係想見佢嘅夢中情人一面！對心上人姓甚名誰，有甚麼喜好，Hugo都一概唔知道，亦唔夠膽問，佢唯一知道嘅，就只係佢每日都會搭同一班電車，喺每日嘅「會面」之中，Hugo更已經從MioA501手機最出名嘅GPS地圖系統，知道晒車程途經嘅好去處，幻想有日能夠鼓起勇氣，約靚女去街街！<br>記者：許福合<br>攝影：何家亮<br>Model：Hugo</p><p>GPS地圖資料詳細</p><p>喺Hugo嘅追女大計之中，主要都係將途經嘅餐廳、Cafe，列晒出嚟，打算適當時候向夢中情人表白，請佢歎個茶，傾吓心事，而對屬於路癡嘅Hugo，佢嘅資料來源就只有靠A501內嘅GPS功能喇！GPS即係全球定位系統，能準確知道當時坐標位置，而使用A501時，配合內置導航地圖《MapKing》，就可以即時知道附近位置有咩好去處，除咗餐廳、Cafe，其他如銀行、商場、卡拉OK等生活必去處都會標示出來，只要Hugo走出成功第一步，將來拍拖行程大計都唔使擔心！相比以往同類內置有GPS系統嘅手機，A501明顯優勝處，係無咗支GPS大天線，唔會再三尖八角咁凸出來，阻住又嚇到人喇！</p><p>影相睇坐標</p><p>Mio對於推出PDAPhone有唔少經驗，今次新機更以輕細為設計重點，即使係手掌細細嘅女士們，都能夠單手操控，對於Hugo來講，操作更係全無難度。而佢最愛A501嘅地方，係屏幕底下按鍵屬輕觸式設計，手感相當不俗，而機身左側嘅控桿，對阿Hugo等車等人時，睇書、聽歌都好好用。A501內置有200萬像素鏡頭，Hugo亦有用來替夢中情人拍照留念，雖然功能唔及影相機咁齊全，不過勝在手機影相簡單方便，亦提供有夜間、戶外、室內及運動四種拍攝模式，最重要係有自動對焦功能，咁就唔驚影到鬆又矇！而影出來嘅相片，仲可以結合GPS玩法，於相片紀錄經緯坐標，之後可經《MapKing》睇番拍攝地點，都算幾特別！</p><p>機身Snapshot</p><p>實試GPS效果（最高5分）<br><br>電車內</p><p>被車頂擋住訊號，接收性能差好多。咁揸車咪用唔到？<br> 接收：★☆☆☆☆</p><p>室外</p><p>處於較開揚環境，訊號強度收爆！<br> 接收：★★★★★</p><p>商場</p><p>走入商場，直情係斷絕訊號，完全用唔到。<br> 接收：☆☆☆☆☆</p><p>中環</p><p>因為高樓多，接收比較弱。<br> 接收：★★★☆☆</p><p>德輔道西</p><p>附近樓層無咁高，接收情況較好。<br> 接收：★★★★☆</p><p>銅鑼灣</p><p>人多車多嘅銅鑼灣，大廈密集，接收一般。<br> 接收：★★★★☆</p><p>相片測試：膚色真實</p><p>A501拍攝有咗對焦功能，相片銳利度高，而較吸引係顏色唔錯，尤其膚色還原度高，拍人像都唔錯。</p><p>Profile</p><p>制式：GSM850/900/1800/1900（四頻）<br> 屏幕：2.7"6萬5千TFT<br> 記憶：1GBROM/64MBRAM<br> 處理器：TIOMAP850201MHz<br> 操作系統：WindowsMobile5.0<br> 功能：200萬像素鏡頭、自動對焦、3GP影拍攝、<br> 音樂播放、SD/MMC、EDGA、GPS、藍芽<br> 體積：95.7×59.6×20.7mm<br> 重量：135g<br> 查詢：VISION（31642288）</p></body></html>