<html><header><meta charset="utf-8"><title>求驗客手記：仕途不順成人球祝稻本德國有成 - 求驗客</title></header><body><h1>求驗客手記：仕途不順成人球祝稻本德國有成 - 求驗客</h1><p>掛咗靴嘅中田英壽固然值得可惜，但同佢差唔多同期出道嘅稻本潤一又係咁坎坷，呢位曾效力阿仙奴、富咸及加拉塔沙雷等歐洲球會嘅日本球星，近年際遇可以用「人球」嚟形容。佢最近已落實加盟德國球會法蘭克福，實行踢勻各地聯賽；其實都好嘅，嗰度起碼有同鄉高原直泰照應，兩兄弟拍住上，可能仲有意外收穫呢！</p></body></html>