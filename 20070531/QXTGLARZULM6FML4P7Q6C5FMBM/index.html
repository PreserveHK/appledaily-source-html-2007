<html><header><meta charset="utf-8"><title>搶平牛：愛死牛脾氣<br>搶五五折日版LVC</title></header><body><h1>搶平牛：愛死牛脾氣<br>搶五五折日版LVC</h1><p>唔理中性打扮有幾當道，男生最吸引人嘅打扮，始終係能突顯男子氣概的衣着。要谷胸狂做gym，還是煙不離手講粗口先至man呢？可以再簡單啲，只需一條牛仔褲，冇嘢比呢股牛脾氣更具粗豪象徵意義。今日尖嘴有舖把日版Levi's、Evisu等割價至四折起，想更man，排隊排到燥底都要買。<br><br>記者︰陸俊雄<br>攝影︰陳盛臣<br>Model︰Ben@PureModels</p><p>意大利製SixtyPostertrousers<br> 原價$1,490　四折$599<br> 桃紅色日版Levi's501tee<br> 原價$339　半價$169</p><p>日版Levi'sCircle<br> 原價$1,899　六折$1,139<br> 日版Levi's直間恤衫<br> 原價$699　半價$349</p><p>意大利製SixtyIronPetrotrousers<br> 原價$1,650半價$829<br> Levi's格仔恤衫<br> 原價$499半價$249</p><p>歐版Evisu0001Hemp<br> 原價$2,339　半價$1,199<br> 綠色日版Levi's501tee<br> 原價$339　半價$169</p><p>罕有Levi'sVintageClothing</p><p>Levi's不死，除非有日全世界冇人再着牛仔褲。唔理你係牛記入門級定專業級（成年唔洗），衣櫃入面最少會有一條Levi's。我仲離譜，只着呢個兩隻馬拖住條牛嘅牌子。今次介紹嘅唔係隨便可以買到嘅貨仔，而係日版LVC（Levi'sVintageClothing）1947年Cut501呢類罕有貨色。半價多啲就有交易，有晒排隊買嘅理由。</p><p>半價買Evisu</p><p>如果要講當今香港最潮興嘅牛仔褲，問心講再唔係Levi's，而係Evisu。行街望見前面個後生仔，後袋一個漆油大M圖案，唔使審，視線再向下移，一對BathingApe；望番上個頭，一頂貨車帽。無計，就係所謂潮look。現在Evisu半價起，又有機會畀你將潮牌無限放大。</p><p>Sixty：男版MissSixty</p><p>講MissSixty，十個有九個竹升妹都着，皆因喺歐美的確好紅；而Sixty就陌生少少，係MissSixty男裝版。老實講句，香港男生對新事物的接受程度比女生保守，着極都係Levi's同Evisu。今次Sixty做三折，當嘗試了解洋人點解咁buy呢個品牌都抵喇！</p><p>同場加映︰Levi'sAccessories</p><p>粗豪，係粗獷得來又夠豪氣，所以自己買完牛仔褲，不妨多買一兩件accessories畀女友，返去後一句︰「行開街睇見，順手買畀你。」認真大男人周記。</p><p>開倉資料︰</p><p>DaHood（23170101）<br> 地址︰尖沙嘴漆咸道南115號地下<br> 日期︰即日至6月7日<br> 時間︰12:00nn-11:00pm</p></body></html>