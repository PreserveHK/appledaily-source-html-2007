<html><header><meta charset="utf-8"><title>帶DV機去滑浪</title></header><body><h1>帶DV機去滑浪</h1><p>夏日炎炎，唔少人都會出外做運動，拍DV更係少不免，呢款由OregonScientific出品嘅數碼攝錄機ActionCamATC-2K，就相當適合各項水陸運動時作為拍攝之用！ATC-2K特別之處係隨機會附有不同免提裝置配件，能將ATC-2K固定於不同設備如單車、頭盔、手臂甚至滑浪板上，機身本身已採用防水設計，能在水深3米內操作，一般水上活動都可應付自如。利用ATC-2K仲有好處，事關取景拍攝都係固定於拍攝者身上，影片都會緊隨拍攝者主觀角度，重溫影片時就更特別有現場感！<br>記者：許福合</p><p>最長攝錄60分鐘</p><p>ATC-2K使用AVI格式拍攝影片，最高質素可達640×480（每秒30格），解像度同一般手提DV機一樣，完全無輸蝕，另外亦設有低像素模式，方便將拍得影片以電郵或以手機傳送畀好友分享。ATC-2K內置有32MB，不過用家多會使用SD卡作儲存，能拍攝最長60分鐘VGA級影片，而且電源方面還是使用最易換嘅AA電芯，替換比較容易，戶外活動就最啱用喇！</p><p>Profile</p><p>感光元件：640×480CMOS<br> 影片格式：AVI<br> 內置記憶：32MB<br> 記憶卡：SD卡<br> 介面：USB<br> 電源：AA電芯×2<br> 體積：40mm（直徑）×110mm（長度）<br> 重量：125g<br> 售價：$1,098<br> 查詢：OregonScientific（23031889）</p></body></html>