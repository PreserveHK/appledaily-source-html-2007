<html><header><meta charset="utf-8"><title>八卦風：AudiA6勁減$23,000</title></header><body><h1>八卦風：AudiA6勁減$23,000</h1><p>大型商場食品部最吸引人嘅，係通常試食完之後仲可以用優惠價嚟購買食品。小記早兩日上珠海出席Audi嘅DrivingExperienceDay，親身試過A62.8FSI有幾麻辣，正對A6滿腦子幻想之際，轉個頭Audi又有新消息，話6月15日前出車可以勁慳$23,000，車價減到$499,000，蘇州過後就要用原價$522,000購買！<br>全新2.8公升A6引擎採用咗FSI直噴式汽油發動機技術，以及最新奧廸活門提升系統，結合呢兩項高科技嘅A62.8FSI引擎，最高馬力輸出達210bhp/5,500-6,800rpm，極速就達到243km/h。<br>真係搞到小記心郁郁，心諗，不如有理冇理買咗先，到月中再放番出去都分分鐘有賺，Audi唔該留番部畀小記，Thanks！<br>記者：周達之</p><p>奧廸A62.8FSI規格表</p><p>引擎：前置引擎2,773ccV6FSI，奧廸活門提升系統<br> 馬力：210bhp/5,500-6,800rpm<br> 扭力：280Nm/3,000-5,000rpm<br> 傳動：7前速Multitronic波箱<br> 查詢：合廸汽車（25281862）</p></body></html>