<html><header><meta charset="utf-8"><title>網上搜奇：網友情迷花𡃁仔　SJ孖寶踢走孖俊</title></header><body><h1>網上搜奇：網友情迷花𡃁仔　SJ孖寶踢走孖俊</h1><p>阿Net身邊有唔少朋友對「韓流」嘅認識，仲停留喺俊哥裴勇俊同誠俊哥權相佑時代，查實當地近年湧現唔少韓流生力軍，個個又靚仔又多才多藝。最近搜狐網嚴選8位喺87年後出世嘅男星，仲要求網民選出邊個最有潛力，組合SuperJunior（SJ）兩位成員、20歲嘅崔始源同19歲嘅金基范最被睇好，暫時排名第一、二位。</p><p>似足安七炫</p><p>崔始源因為外形同師兄安七炫相似，所以出道以嚟好受𡃁妹仔歡迎，上年佢同劉德華合作拍嘅電影《墨攻》，更令佢成為中港韓紅人，所以能大熱勝出；至於金基范就拍過韓劇《RainbowRomance》同《雪花》，實力有番咁上下。<br> 季軍係新一代「花美男」19歲嘅張根錫，自從佢喺韓劇《黃真伊》中扮演河知雲嘅初戀情人後，工作未停過，仲成日上潮流雜誌做model。其餘較前位置嘅𡃁仔仲有喺《天國的階梯》中扮童年誠俊哥嘅白誠鉉同埋好似朱智勛嘅鄭一宇。<br> 版主：阿Net<br> 本欄逢周一至五刊出<br> <br> 網址：<br>  http://yule.sohu.com/20070613/n250543922.shtml </p><p>潛力男星8大</p><p>排名：1<br> 人名：崔始源<br> 歲數：20歲<br> 作品：電影《墨攻》<br> <br> 排名：2<br> 人名：金基范<br> 歲數：19歲<br> 作品：劇集《雪花》<br> <br> 排名：3<br> 人名：張根錫<br> 歲數：19歲<br> 作品：劇集《黃真伊》<br> <br> 排名：4<br> 人名：白誠鉉<br> 歲數：18歲<br> 作品：劇集《天國的階梯》<br> <br> 排名：5<br> 人名：鄭一宇<br> 歲數：19歲<br> 作品：劇集《無法阻擋的HighKick》<br> <br> 排名：6<br> 人名：金范<br> 歲數：17歲<br> 作品：劇集《無法阻擋的HighKick》<br> <br> 排名：7<br> 人名：金彗星<br> 歲數：19歲<br> 作品：劇集《無法阻擋的HighKick》<br> <br> 排名：8<br> 人名：金時厚<br> 歲數：19歲<br> 作品：電影《親切的金子》<br> <br> 資料來源：搜狐網</p></body></html>