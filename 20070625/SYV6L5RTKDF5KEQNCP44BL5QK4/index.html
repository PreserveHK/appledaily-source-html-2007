<html><header><meta charset="utf-8"><title>數碼達人：WM622新機迎iPhone<br>P526薄玩GPS</title></header><body><h1>數碼達人：WM622新機迎iPhone<br>P526薄玩GPS</h1><p>面對iPhone推出在即，各方人馬都並無靜觀其變，反而落力推出新機，務求減低玩家對iPhone新機情意結反應；剛過嘅星期尾，微軟就在香港搞咗個發佈會，正式公佈其新手機操作系統《WindowsMobile6》；更邀得各大小廠商派出22部新機到場支援；其中最吸引要數ASUSP526，雖知連ASUS自家，都係諗住今個星期先搞新機發佈會咋，𠵱家可以搶先睇！<br><br>記者：許福合<br>攝影：譚盈傑</p><p>JogDial加快操作</p><p>P526嘅前身P525才於07年CeBIT見面，估唔到咁快就有進階版P526推出；新機雖然外觀差唔多，其實仍然有好多細微處得到改善，首先原有在屏幕底嘅Joystick消失咗，改為使用設於機身右側嘅JoyDial，呢個設計對SmartPhone機種更為適合，用家只要一機在手，同時能以手指操作及轉換頁面，配合更輕薄機身，手感就同一般手機無分別，就係呢點已經夠晒吸引喇！影相拍攝已經係必備功能，P526內置有200萬像素鏡頭，並支援最大2GBminiSD記憶卡，提議用張大容量插卡，因為可以用《MediaPlayer10》聽歌睇片，支援MP3、MP4、WAV、WMV等影音檔。</p><p>機身僅厚15.4mm</p><p>P526機身厚度只有15.4mm，不過內置功能卻相當齊全，首先當然會有齊《WM6》所附有功能，例如最常用嘅《PowerPoint》、《Excel》、《Word》文件瀏覽，收發電郵當然亦不會缺少，而且配合GPRS及EDGE，更能做到隨時上網、搜尋資料。另外還有藍芽連線，較為奇怪係無Wi-Fi功能，似乎有啲輸蝕。GPS最近變得好紅，P526亦有內置GPS功能，而且屬無天線設計，唔會影響外觀，一機在手絕對唔驚迷路！最後仲要一提，P525相當好用嘅名片辨識，P526亦有保留，要輸入聯絡人資料就方便得多。
</p><p>專家意見</p><p>ASUSP526拎上手印象最深刻係保留TouchScreen同時，機身仍然保持輕薄，絕無以往PDAPhone大大嚿嘅感覺，加上連GPS都有埋，功能與外形都可有相當高評價。</p><p>Profile</p><p>制式：GSM850/900/1800/1900四頻<br> 處理器：TIOMAP850200MHz<br> 記憶：64MBSDRAM/128MBROM<br> 屏幕：2.8吋6萬5千色<br> 功能：MP3/MPEG4/WMA播放、200萬像素鏡頭、藍芽、miniSD、GPS<br> 備用時間：150小時<br> 通話時間：300分鐘<br> 體積：110×58×15.4mm<br> 重量：115g</p><p>GSmartt600手機睇數碼電視</p><p>GIGABYTEGSmartt600雖然外表「正常」，不過功能就絕對唔簡單，能夠接收無線數碼電視頻道，制式更一共支援DVB-T及DVB-H，配合現時手機界最頂級VGA解像度屏幕，拎住t600就有如拎住流動電視一樣；數碼電視質素預期會比現時行使的類比制式清晰得多，手機內另外還內置有《CyberLinkMobileTV》，睇電視之外更可以將畫面錄下儲存，定必係電視迷嘅最愛！因應t600嘅電視功能，Stylus會採用特長款式，有4段伸縮設計，原來Stylus有需要時可當埋天線用，又真係估佢唔到喎！
</p><p>Profile：IntelPXA270520MHz、數碼電視接收、2.6吋TFT、200萬像素鏡頭、microSD、Wi-Fi</p><p>專家意見</p><p>新一代PDAPhone，機身縮減同時，能夠好似t600一樣，不斷創新及加入新功能，先至係真正吸引到用家需要，我本身就好想一試t600電視接收功能。</p><p>GSmarti350VGA級靚芒</p><p>i350係一款GSM四頻手機，屏幕使用2.6吋TFT，解像度高達VGA級數，配合《WM6》介面高度細緻，畫面特別美觀。用得咁靚嘅芒當然唔可以浪費，影相部份亦特別加強，雖然同樣只達到200萬像素，不過已設有閃光燈，對用家來講最重要係有自動對焦功能，咁就唔怕影出來嘅相又鬆又矇喇！另外，無線介面更係其強項，除Wi-Fi及藍芽外，更有埋GPS，能夠配合《GoogleEarth》使用，既好玩又實用！</p><p>Profile：MarvellPXA270520MHz、GPS、藍芽、Wi-Fi、miniSD、內置英漢字典、200萬像素鏡頭、miniSD</p><p>專家意見</p><p>手機同相機結合已經係大勢，i350相機功能基本已經相當齊全，對一般用家攞嚟影吓生活照，拍吓Snapshot已經好夠玩，當然，相片像素能再提升就更為理想。</p><p>《WM6》新機晒冷：聲控開「工」機</p><p>見到呢部SymbolMC70外形咁非一般，就知佢唔簡單，MC70屬於工業或商業用途機種，除基本功能外，更包括有聲控及更高運算能力。</p><p>6.5小時喪煲粥</p><p>iPAQ512一改以往舊有設計，內置有語音控制功能，能聲控電子郵件；最強是備有長達6.5小時嘅通話時間，用嚟煲電話粥就最一流。</p><p>O2最新高階機</p><p>O2XdaAtomLife採用相當高階硬件規格，有HSDPA3.5G網絡支援，並提供1GB儲存容量，上網、拍片、聽歌都好啱用。</p><p>Dopod扮BlackBerry？</p><p>DopodC730亦會換上《WM6》，外形仍然係BlackBerry式鍵盤加屏幕設計，有200萬像素鏡頭及HSDPA3.5G，並支援PushMail，商用人士好適合。</p></body></html>