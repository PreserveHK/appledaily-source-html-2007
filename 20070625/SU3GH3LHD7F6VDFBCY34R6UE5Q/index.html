<html><header><meta charset="utf-8"><title>娛網私密：河利秀Blog爆傷痕</title></header><body><h1>娛網私密：河利秀Blog爆傷痕</h1><p>韓國變性藝人河利秀將佢個人網站設計成浪漫粉色，仲將閨房照公諸同好，阿Net早前已經介紹過。不過日前再上去睇嘅時候，竟然見到佢幾張成塊面俾人打到傷晒嘅相，不過大家唔使擔心，呢啲相只係佢拍攝劇集《PoliceLine》嘅花絮，佢仲話：「我個受傷妝真係幾可亂真，去洗手間同餐廳都嚇倒唔少人，希望大家支持我齣新劇啦！」真係hardsell啫。<br> 網址： http://www.cyworld.com/loveharisu </p></body></html>