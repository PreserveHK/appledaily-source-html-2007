<html><header><meta charset="utf-8"><title>散戶連線：網界大懸疑四叔沽乜股？</title></header><body><h1>散戶連線：網界大懸疑四叔沽乜股？</h1><p>恒指噚日先升後跌，「香港畢菲特」李兆基提醒散戶小心，係時候諗吓減磅，仲話自己都沽咗啲「濕濕碎碎」嘅股。喺《香港討論區》，網友最想知道四叔究竟沽咗啲乜嘢「濕碎股」。</p><p>跟大戶　冇蝕底</p><p>草莓女估：「佢嘅碎貨可能係上一輪講嗰啲龍尾股。」<br> Ahlam反駁：「應該係減持啲PE過高嘅股就真。」網友288328832833總結話：「都係時候賣咗啲貨，抽吓新股細細哋玩吓算！」<br> eddie18語重心長咁講：「總之大家小心啲，散戶都係要跟大戶行㗎喇！」Tingasdf好同意：「佢之前出口術都有啲料到，講龍尾股，龍尾股就升，所以大家都要準備睇位走。」<br> Via123就話：「不如減持咗之後，將啲錢走去供恒地樓好冇呢？」<br> 東慌不敗呻：「點要減持，都要睇吓隻股係咪高危股，好似滙豐（005）咁，都冇乜點升過，又點使減持呀！」</p><p>睇阿爺　最實際</p><p>但係at88就有啲猶豫：「誠哥都增持緊長實（001），睇嚟都可以揸住先噃。」Wingo亦話：「家吓勢頭大好，我就寧買不賣！」GK3328就指：「其實睇阿爺嚟緊有乜大決定仲好過喇！」<br> <br>  http://www11.discuss.com.hk/viewthread.php?tid=4526024&amp;extra=&amp;highlight=%A7%F5%A5%FC%B0%F2&amp;page=1 </p><p>報料站</p><p>歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>