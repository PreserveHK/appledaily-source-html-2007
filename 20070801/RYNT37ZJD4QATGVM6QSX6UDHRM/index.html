<html><header><meta charset="utf-8"><title>紐約彈弓腳<br>凌空一字馬擘到香港</title></header><body><h1>紐約彈弓腳<br>凌空一字馬擘到香港</h1><p>彈呀、跳呀！美國近年潮興的X-Game玩意都不離彈彈跳跳，如Parkour同JumpingStilts等等。暑假檔期，不少高手都來港獻技，繼澳洲勁旅TraceElements來港表演Parkour輕功，今個星期就有「彈弓腳」（JumpingStilts）頂級高手AcrobackBouncers來港。第一次來港，由黃埔跳到落人流爆燈的旺角，見到人越多、跳得越興奮，叫極唔停！「小心撞到招牌呀！」<br>記者：許維雅<br>攝影：林栢鈞</p><p>落旺角越跳越High</p><p>來自紐約的AcrobackBouncers首次來港演出，為怕落旺角人多擠逼，5位成員先在黃埔新天地熱身。怎知5位成員落到旺角，見人多熱鬧反而更加興奮，不到1分鐘已經吸引過百人，個個攞定相機，團員都立刻生猛晒傾力演出。着住一對如機械腳的「彈弓腳」左跳右跳打觔斗，5位成員有如甩繩馬騮，施展渾身解數，全部難度動作都做齊，越跳越High。雖然「彈弓腳」於美國十分流行，但香港卻始終少見，大家都睇得目瞪口呆！</p><p>AcrobackBouncers<br>成立10周年乜都跳</p><p>由1997年成立至今已經有十年的AcrobackBouncers，兩位老闆係JonathanNosan同ShaneGeraghty，Jonathan雖然並唔係「彈弓腳」好手，但佢亦係游繩的舞台表演高手。由於不同製作單位經常找他們合作演出，順理成章成立自己公司Acroback方便安排。現今已經有過百表演者協助演出不同項目，足迹更遍佈世界各地。至於5位「彈弓腳」好手個個功夫了得全因他們都有體操及雜技底子，他們更曾參與多部電影製作、MusicMTV、大型廣告及電視節目演出。</p><p>街坊話：勁！
</p><p>10倍消耗量減肥一流</p><p>JumpingStilts講求平衡力及全身的運動量，所以體力消耗都十分大，Jesus更話着住對Poweriser跑步會比起一般跑步消耗能量快十倍，用來減肥一流。他們指出，想學「彈弓腳」並非太難，只要慢慢學習步行，先攞到平衡感覺，再慢慢學彈跳動作，打觔斗必定事半功倍。</p><p>邊度有得睇？</p><p>黃埔夏日激JumpParty<br> 日期：8月4日（周六）及5日（周日）<br> 時間：下午3時及5時（每日兩場）<br> 地點：黃埔新天地船景街<br> 電話：21218344</p><p>YouTube睇Jesus連打20個後空翻！
</p><p>在YouTube內亦有不少短片係關於「彈弓腳」的X-Game玩意，很多好手着住對彈弓鞋從高處跳下、打觔斗跳過架車等等，其中發現一段係隊員Jesus創下連打20個後空翻的紀錄，一樣睇到人目瞪口呆。<br>  http://www.youtube.com/watch?v=58tn5tvz-hc </p><p>「彈弓腳」小檔案：</p><p>玩JumpingStilts必備的就係一對彈弓鞋，原名PowerBocks的彈弓高蹺鞋利用彈弓腳架的設計，可以令人跳高3至6呎，加快跑步速度達每小時32公里。每對重7.5至9.5公斤、尺碼大約90.9×29×37.47厘米的彈弓鞋由德國人AlexanderBoeck發明，PowerBocks的名字源於發明家Mr.Boeck，不過現在大部份人都會叫這對彈弓鞋做也Poweriser。市面有多個不同牌子的彈弓鞋，選擇時多取決於價錢及背部圓形彈弓架的物料（Powerisersprings），更會因應不同人的重量而有所不同，Springs上清楚列明適合磅數。</p></body></html>