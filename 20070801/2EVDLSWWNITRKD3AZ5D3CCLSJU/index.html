<html><header><meta charset="utf-8"><title>投資部落：污糟人仔好過貶值港紙</title></header><body><h1>投資部落：污糟人仔好過貶值港紙</h1><p>人民幣越嚟越值錢，相反港紙越嚟越唔見使，買罐大陸罐頭都越嚟越貴，網友神舟7號就話：「以前喺大陸使港紙，個個見到都當你係上賓，但家吓上面冇人肯要，不如香港全面使用人民幣把喇！唔怕啲錢貶值。」<br> yylam713好同意：「揸住港紙日日貶值，冇鬼用，用人民幣好過。」Coco67就話：「廿萬換人民幣，足足唔見咗近7000蚊。」<br> TCL-SKY就唔多贊成：「人民幣咁污糟又容易爛，點用得過。」Mints2007亦話：「人仔咁多假嘢，而且紙質差，擺多幾個月都變草紙。」Adven話聽人講，「大陸銀行職員就係因為成日接觸人民幣，搞到染咗好多病。」Zoo8899就嫌人民幣唔好意頭：「人民『弊』咁唔好聽，唔好啩。」</p><p>全面取代　港失優勢</p><p>Kendal042認為：「人仔要取代港元，起碼要等到佢全面流通先。」BoBoChan2覺得：「其實，不如港紙同人仔一對一掛鈎好過。」<br> 不過，7ghk就話：「外資嚟香港做生意，都係貪有聯繫滙率，唔怕有兌滙損失，兼且冇外滙管制；況且人仔比港幣值錢，亦吸引到啲內地公司嚟香港做生意，如果大家都用人民幣，香港就變咗冇優勢。」<br>  http://www18.discuss.com.hk/viewthread.php?tid=4870454&amp;extra=page%3D1&amp;page=2 </p></body></html>