<html><header><meta charset="utf-8"><title>歌神唱出悲喜回憶<br>皇后碼頭印滿星光藝影</title></header><body><h1>歌神唱出悲喜回憶<br>皇后碼頭印滿星光藝影</h1><p>滿載香港人集體回憶的皇后碼頭面臨拆卸，而陪伴香港人一起成長、曾在皇后碼頭拍過無數電影及MV的歌神許冠傑（Sam），原來日前也趁碼頭拆卸前，重遊舊地緬懷一番，甚至興之所至在碼頭拍攝新歌《鐘聲響起》的MV，為自己留個紀念。</p><p>歌神許冠傑近日加盟鄭裕彤兒子鄭家純旗下國際娛樂，除於今年12月15日在香港政府大球場舉行演唱會外，更會於下月底推出全新個人大碟。一個多星期前，阿Sam到維港舊天星碼頭一帶拍攝新歌《鐘聲響起》MV期間，猛然醒起皇后碼頭即將拆卸，於是即時拉隊到碼頭取景，為自己留個紀念。其實本港不少藝人也像阿Sam一樣，曾在皇后碼頭拍過不少電影、劇集或MV，留下許許多多值得回味的片段。</p><p>最佳拍檔<br>82年碼頭取景</p><p>國際娛樂經理鄒偉昌昨日在電話中說：「當日阿Sam本來book咗架遊艇，諗住喺維港舊天星碼頭一帶拍MV，後來佢見到皇后碼頭，醒起嚟緊要拆，冇得喺度再拍，所以臨時走過去拍番啲片段留個紀念。」問阿Sam是否支持保育人士抗爭反對拆卸碼頭時，鄒偉昌說：「阿Sam冇話支唔支持，因為佢以前唔少電影同MV都係喺碼頭取景，但拍過邊幾部戲同邊啲歌，阿Sam就話唔多記得，喺我印象中，阿Sam嘅《最佳拍檔》曾經喺皇后碼頭拍過。」查實阿Sam於82年拍攝電影《最佳拍檔》時，的確曾在皇后碼頭取景。<br> 據鄒偉昌透露，阿Sam當日在碼頭未有碰到任何抗議示威行動，但卻遇上不少熱情中年歌迷，阿Sam於是為他們逐一簽名，心情勁靚，加上當日天朗氣清，阿Sam大概拍攝了6、7小時便順利完成。</p><p>鐘聲響起<br>三父子合唱新歌</p><p>今次《鐘聲響起》將由阿Sam的兒子懷欣和懷谷負責rap的部份，單是此曲的MV製作費已超過三、四十萬，至於唱片封套及另外三首新歌的MV，則已於早前在關島完成拍攝工作。<br> 阿Sam是國際娛樂全力進軍娛樂事業的頭炮，過往主要投資及製作演唱會，今次為省靚招牌打響頭炮，單是投放在阿Sam新唱片及演唱會的宣傳費已逾500萬元。鄒偉昌又表示，阿Sam下月推出的新碟共有10多首全新歌曲，稍後將配合新唱片及演唱會進行連串宣傳活動，他說：「阿Sam好樂意做宣傳，包括電台同報紙雜誌，絕對唔係傳聞中話唔做宣傳，不過佢話唔想講太私人嘅問題，怕太過突然唔識回答。」<br> 採訪：林妃</p><p>《鐘聲響起》</p><p>主唱：許冠傑　作曲：劉宏基<br> 作詞：許冠傑、劉宏基<br> <br> 從前香港　講abcd普遍<br> 自回歸後　說bopomofo有主見<br> 時代迫住要變　我都好難留一線<br> 舊碼頭再見　舊機場早就再見<br> 隨機應變　咁至有黃金嘅十年<br> 一成都不變　唔通啲錢會自動奉獻<br> 新機場興建　今日證明　明智之見<br> 不過舊情　依然不變<br> 每次聽見鐘聲、船笛聲　產生感應<br> 同遊時光溫馨　幻彩海港美景<br> 時間悲歡交錯　轉眼已十年（珍惜眼前）<br> 有嘢坐低傾傾　人生應該高興<br> 個個笑得開心　排隊攞身份證<br> 成為全球精英　盛放金色紫荊<br> 朋友愛惜分秒　好快又十年（爭取出線）<br> 你我畀啲心機　贏創意永久保證<br> 個個笑吓　放假四處玩吓<br> 約吓兩老見面嘆杯茶　童謠神話<br> 街坊好嗎　掛住昨天嗎？<br> 轉轉轉轉　也有挫折起跌？<br> 一公升的眼淚要支持<br> 仍然同舟　壓力未愁<br> 你有勇氣上天定會幫你解決<br> 手機周圍　拍拍拍　搞到好有壓力<br> 晚晚加班　港幣貶值更有壓力<br> 信自己自食其力　信自己物超所值<br> 有壓力　其實都係一種原動力<br> 加薪唔見多　負資產就鬼咁多<br> 豬鏈搭瘋牛　食物有毒就多多多<br> 其實香港唔錯　凡事能輕輕帶過<br> 錢有排搵　點會嫌多<br> 再見了鐘聲　要再見革新本領<br> 和諧繁榮香港　大家高峰再闖<br> 回憶集體擁有　可愛是情懷<br> 輕鬆心態　你我處變不驚<br> 全香港鬥心取勝！<br> 從前香港人　暑假愛出國旅行<br> ??家放假　就鍾意上街自由行<br> 自由係香港精神　自由到捨己為人<br> 沙士都唔怕　香港人十項全能<br> 香港乜星都有　酒店有五粒星<br> 紅館有歌星　身份證有三粒星<br> 天上有陳易希星　人人其實都係巨星<br> 再見鐘聲　但願香港繼續繁</p></body></html>