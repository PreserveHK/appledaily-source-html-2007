<html><header><meta charset="utf-8"><title>支持環保瞓竹蓆</title></header><body><h1>支持環保瞓竹蓆</h1><p>天文台長時間發出酷熱天氣警告，市民叫苦連天，在戶外工作的人特別辛苦，就算留在家中也不一定舒舒服服，Kaukau在迷你論壇稱，「𠵱家咁熱，有冇人屋企係冇冷氣機？」</p><p>Kaukau沒有透露自己家有沒有冷氣機，「如果真係冇冷氣機，你哋用咩方法消暑？」現時大部份家庭均有冷氣機，Ying-ying說：「未試過屋企冇冷氣喎。」Devil聲言唔鍾意開冷氣，「因為好凍，不過啲龍貓BB怕熱，所以迫住要開。」<br> Jonny_ng是罕有家無冷氣的網友，「上兩年真係冇裝冷氣機，瞓覺用張竹蓆墊住，開風扇，阿媽就用冰墊敷住嚟瞓。」<br> 阿瞬稱堅持不開冷氣，「已經太多人開冷氣，太唔環保，其他人的冷氣機所噴出的熱氣吹入我間房，我間房把風扇俾家人拎出廳，我都盡量唔開冷氣，心靜自然凉。」</p><p>大多習慣享受冷氣</p><p>很多網友都說夏天在床上鋪一張竹蓆是消暑好方法，晚上溫度較日間稍為下降，不開冷氣也可睡得香甜，大部份網友似乎習慣了享受冷氣，表示沒有冷氣難入睡，拓海稱他房間的冷氣可能有點故障，要調校至攝氏16度才覺得舒適，「年中無休」批評他浪費能源，「根本冇需要開到咁凍，太唔環保了。」<br> <br> 《蘋果》網聞版請你報料！大家無論在網上網外發現任何騎呢搞笑的事情，都歡迎提供照片或短片資料。<br> 一經採用可獲酬100元<br> 請附姓名、電話及電郵地址，電郵到：newsapple@appledaily.com</p></body></html>