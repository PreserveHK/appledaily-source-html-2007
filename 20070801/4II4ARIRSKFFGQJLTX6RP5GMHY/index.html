<html><header><meta charset="utf-8"><title>散戶連線：滙豐冇理由輸俾東亞</title></header><body><h1>散戶連線：滙豐冇理由輸俾東亞</h1><p>滙控（005）啱啱完公布中期業績，盈利勁升25%，賺851億元，好多揸住滙豐嘅網友都好開心，諗住會刺激股價急升，令大笨象變大飛象。點知，噚日大笨象令人好失望，只升2.12%；反而同系嘅恒生（011）就急升9.8%，大拿拿成十一個一。</p><p>大笨象飛極唔起</p><p>Chinafund好勞氣咁話：「隻渣打（2888）都升4%啦，滙豐升得咁少，咁好業績都輸俾渣打，真係好唔掂，決定減磅！」渣打午市前曾高見261元，升4%；收市報255.2元，升幅收窄至1.67%。<br> Wing100000wing亦話：「恒生同東亞（023）都升過晒佢，仲等我以為佢有得炒吓㖭，早知放棄佢算把嘞。」Qoo888888插口：「滙豐好似中咗邪，有好消息都唔係點升。」東亞昨收47.4元，升4.75%。<br> EverTheBest就有另一番見解：「只係時機未到啫，當滙豐大升時，大市就係爆破之始，即係證明個市仲係健康發展緊啦！」<br> Mcs1就認為：「買得滙豐，就唔會期望佢會急升㗎啦！只會諗佢慢慢升，一個投資組合，有高增長股、實力股，滙控就係呢類，一定唔少得，所以今日一開市就入貨。」<br> 占咪仔繼續撐大笨象：「滙豐係咁多股份中最對得住股東，1年派4次高息，反而啲大陸銀行一年到尾都係派幾仙，當我哋係咩先！百四蚊掃貨都仲值得。」<br>  http://www18.discuss.com.hk/viewthread.php?tid=4879737&amp;highlight=5%B8%B9 </p><p>報料站</p><p>歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>