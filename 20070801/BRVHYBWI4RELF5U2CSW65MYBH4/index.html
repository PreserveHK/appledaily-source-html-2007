<html><header><meta charset="utf-8"><title>消暑分子：沈卓盈最緊要啱Key</title></header><body><h1>消暑分子：沈卓盈最緊要啱Key</h1><p>無綫節目《最緊要正字》主持之一沈卓盈（Jess），甜笑的時候像初出道的張栢芝；不笑的時候便化身成名模周汶錡；把秀髮撥到一旁，就變成少女麥家琪，堪稱千面女郎，果然不負「TVB周刊CoverGirl」冠軍之名。</p><p>拍劇受傷</p><p>Jess剛拍完第二部劇集《鐵嘴銀牙》，飾演少女時代的惠英紅，她笑說：「今次係我第一次拍古裝，好興奮，不過拍呢部戲成日要打，有場戲講我俾人追殺，一路跑一路打，因為唔識用力揸劍，結果手指公起水泡，之後拍我跌低嗰場戲仲搞到損手爛腳。」<br> 為應付打戲，Jess勤力做gym，還習泳健身兼消暑，不過她就明言不會穿三點式：「如果喺外國我就會着三點式，因為冇人識，感覺安全啲。」雖然Jess熱愛與陽光玩遊戲，但暫時未想過物色另一半共享日光浴，她說：「個個拍拖都話開心就得，我就覺得拍拖最緊要夾，𠵱家都係以工作為主，一切隨緣。」<br> 採訪：吳佩思<br> 攝影：陳慧安<br> 服裝：mi-tu</p></body></html>