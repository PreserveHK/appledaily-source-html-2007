<html><header><meta charset="utf-8"><title>金手指：明燈講滙豐　網友齊發功 - 孫柏文</title></header><body><h1>金手指：明燈講滙豐　網友齊發功 - 孫柏文</h1><p>前日早上，孫柏文寫咗篇題為《一注獨沽賣滙豐》嘅文，如果大家有睇開財經版，都可能知滙豐控股（005）亦係前日下午出業績。前日我話過，因為今年7月1日之後，所有風險級別嘅花旗國次按債券，債價都大跌，所以滙豐一定要將手頭上嘅次按重新估值。亦喺篇文裏面話：<br> 建議沽出：滙豐控股（005）目標價：112.5港元年期：12個月<br> 咁滙豐管理層報上半年業績，比預期理想，連對下半年嘅前景都非常樂觀，滙豐股價就當然節節上升。<br> 我喺《一注獨沽賣滙豐》篇文章嘅股價預測，未靈驗，用噚日嘅收市價嚟計算，簡直就係錯晒。<br> 前晚開始，我已經非常depressed。作為一個大情大性嘅人，同事亦感受到我嘅悲哀，而前晚寫完稿之後，喺廁所碰到個好有同情心嘅同事，佢亦有慰問我。<br> 佢話：「孫柏文，我覺得你今日出街嗰篇《一注獨沽賣滙豐》，對你都唔係衰得晒。」<br> 我（站在尿兜前，向下望）：「衰呀，衰晒呀。」<br> 佢話：「你諗吓，起碼證監唔會查你有內幕消息呀！」<br> 當然，除咗有同事嘅關心，好多網友都同樣有慰問我。以下收錄咗啲最sweet嘅網上留言，同我嘅回應。</p><p>比秋官還厲害</p><p>tintinbright：「WhenIreadyourcolumntoday,IalreadythinkHSBCwill大步檻過,youaresuchasupergenie（notgeniusah!),超級燈神！！PleasewriteinAppleforever,淨看你的column已值回$6有餘。」我嘅回應：「Ishalltransferyourcommentstomyboss。」<br> 要發達呀：「Somefinancialwritershavespecialbodyfunctions，sothattheycanwritewiththeirarseandshitwiththeirbrain。」<br> gk3328：「佢比秋官還厲害。」我嘅回應：「厲害過秋官？ohno…」<br> bobochan2：「條友咁勁有冇成副身家去put大象！」我嘅回應：「有…成袋put，成手血。」<br> S2k：「人叫柏文佢叫柏文，姓柯就受歡迎，姓孫就傷感情。」<br> 金手指網誌： http://phatdat.blogspot.com </p></body></html>