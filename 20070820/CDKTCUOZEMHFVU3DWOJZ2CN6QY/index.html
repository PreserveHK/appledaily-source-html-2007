<html><header><meta charset="utf-8"><title>私家飯堂：黑麻麻脆爽嗦　阿水整餅</title></header><body><h1>私家飯堂：黑麻麻脆爽嗦　阿水整餅</h1><p>係人都知司徒瑞祈（阿水）以前係香港游泳代表隊員，通常運動員對飲食要求都好嚴格，但阿水就話自己由細到大都有點揀飲擇食，好似永不食豆。今次佢話要整意大利薄餅，仲要焗到黑麻麻先夠脆，咬到嗦嗦聲夠晒爽！<br><br>記者：林佩婷<br>攝影：楊錦文<br><br>烹飪指導：麗豪酒店意廊助理總廚賴瑞雄（21321235）</p><p>姓名：賴瑞雄（左）<br> 入廚經驗：18年<br> 最滿意菜式：意粉、汁醬<br> <br> 姓名：司徒瑞祈（右）<br> 入廚經驗：10年以上<br> 最滿意菜式：豉油雞翼</p><p>煮餸煮到爆煲</p><p>咪以為男仔唔鍾意入廚，阿水細細個就成日入廚房幫阿媽手，大個咗同朋友住就最鍾意煮飯一齊食：「以前練水嗰陣，不時要去外國訓練。為咗令我哋更獨立，教練特登租獨立屋，我哋輪流煮早午晚餐。由於當時烹飪經驗唔夠多，廚具又同屋企嗰啲唔同，記得有次我用個玻璃煲煮嘢，點知煮煮吓佢突然成個爆開，啲食物噴到一地都係，好彩嗰次無人喺附近，亦警惕我以後煮食要小心。</p><p>銀魚柳橄欖水瓜柳薄餅</p><p>0hr30min<br> 份量：4人</p><p>材料</p><p>餅底材料：意大利麵粉250克、粟米粉80克、水150毫升、Yeast依士粉60克、糖/鹽各少許<br> <br> 薄餅餡料：Mozzarella芝士180克、番茄醬50毫升、黑水欖30克（切片）、銀魚柳50克、水瓜柳少許</p><p>做法</p><p>1.將餅底材料拌勻後搓成粉糰，壓成直徑約10吋餅底。<br> <br> 2.將薄餅的各種餡料整齊地鋪於餅面上。<br> <br> 3.將整個薄餅放入焗爐以250℃焗10至12分鐘便成。</p><p>貼士</p><p>將薄餅底焗至呈少許深黑色，薄餅會較脆口，咬落嗦嗦聲更有口感。</p><p>蒜香香草焗鱸魚</p><p>0hr20min<br> 份量：2人</p><p>材料</p><p>鱸魚1條（約220克）、原粒蒜子3粒、迷迭香10克、白酒/水各150毫升、牛油1湯匙、鹽少許</p><p>做法</p><p>1.鱸魚起柳，煎熟魚皮一面，然後加迷迭香一起放於鍋中。<br> <br> 2.蒜子爆香至金黃，加上白酒、牛油、水及鹽後放入鍋中，再放入已預熱至180℃焗爐焗8至10分鐘，出爐後先將鱸魚上碟，再將鍋中的醬汁煮一煮，淋於魚上便成。</p><p>貼士</p><p>煎魚一定要煎至金黃。蒜子不可煮太耐，否則易焦燶。</p><p>香橙砵酒燴鴨</p><p>0hr20min（未計醃鴨胸時間）<br> 份量：2人</p><p>材料</p><p>鴨胸/橙各1個、砵酒/紅酒/水各100毫升、牛油1茶匙、洋葱粒/甘笋粒各50克、百里香香草3支</p><p>做法</p><p>1.用紅酒、洋葱、甘笋及百里香香草將鴨胸醃味約3至4小時。<br> <br> 2.落油將鴨胸煎至金黃，再將鴨胸反轉煎1分鐘。<br> <br> 3.將鴨胸放入焗爐，預熱至300℃焗7至8分鐘到5成熟。<br> <br> 4.將半個橙起肉、半個榨汁後加入砵酒及水同煮3分鐘，將鴨胸及牛油放於醬汁中煮2至3分鐘便成。</p><p>貼士</p><p>落油煎鴨胸時，略為煎香至金黃色便可，不可煎太長時間，否則肉質變韌。</p><p>鮮果意大利飯布甸</p><p>2hr00min<br> 份量：2人</p><p>材料</p><p>意大利米25克、水250毫升、牛奶80毫升、椰絲60克、糖10克、椰子酒各10毫升、蛋白15克、菠蘿粒50克、冧酒5毫升、牛油8克、芒果粒50克、呍呢拿條1/4條（留籽備用）</p><p>做法</p><p>1.水煮滾，加入意大利米煮5分鐘至半熟米飯，再加入牛奶及椰絲一起用慢火煮沸，其間需慢慢攪拌避免黐底。<br> <br> 2.飯煮熟後，加入5克砂糖、蛋白及椰子酒拌勻備用。<br> <br> 3.燒熱平底鍋，加牛油及5克砂糖，將砂糖炒至微黃，再加入菠蘿及冧酒略煮收火。<br> <br> 4.將芒果肉及呍呢拿籽拌勻備用。將菠蘿粒鋪於圓模低層，再加入椰子飯及芒果粒，放於4℃的雪櫃內1小時，除去圓模後便可。</p><p>貼士</p><p>煮意大利米時要加多些水，令米飯煮得較軟。</p><p>買定料：鄧達智明日同你煮餸<br>喇沙蒟蒻麵</p><p>蒟蒻麵1包、靈芝菇30克、中蝦100克、番茄1個、椰漿75毫升、鮮奶500毫升、香茅50克、洋葱20克、南薑15克、辣椒仔2隻、咖喱醬7茶匙、大喜慶頂湯皇1茶匙</p><p>七彩加多加多</p><p>本地有機通菜200克、新西蘭芽菜40克、紅薯150克、番茄1個、花生沙嗲醬3大茶匙、腰果碎少許</p><p>中蝦墨魚汁扁意粉</p><p>菠菜扁意粉500克、中蝦50克、奧勒岡6克、迷迭香6克、洋葱65克、墨魚連汁罐頭1罐</p><p>鯖魚雜菜沙律</p><p>煙鯖魚1包3條、白苦瓜/金芒/黃椒各1/3個、比利時番茄2個、荷蘭番茄2個、以色列無花果3個、中東Hommos醬3大湯匙、牛油果1個、原味乳酪75克、蛋黃醬1湯匙</p><p>（所有材料可在九龍灣德福廣場MarketPlacebyJasons買到。）</p></body></html>