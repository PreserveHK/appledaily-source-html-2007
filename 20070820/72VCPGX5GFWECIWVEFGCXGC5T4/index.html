<html><header><meta charset="utf-8"><title>潮興網上揭寫真<br>網上搜奇：星野金油抹胸Fans過手癮</title></header><body><h1>潮興網上揭寫真<br>網上搜奇：星野金油抹胸Fans過手癮</h1><p>互聯網世界發展強勁，阿Net同好多網友一樣喺網上睇漫畫、雜誌甚至靚女寫真集，真係好似成本書咁揭嚟睇㗎！近期日本潮興FlipBook，只要上網下載FlipViewer就有嘢睇。啱啱有本網上日本數碼雜誌《CABARET》創刊，唔止搵埋性感女星星野亞希做封面女郎，仲拍咗成輯好豪嘅寫真，最盞係免費畀大家睇㗎！</p><p>19世紀法國風</p><p>大家只要去到flib.jp嘅指定網站下載FlipViewer，即時就會喺電腦螢幕彈出由星野亞希做封面女郎嘅雜誌《CABARET》。星野喺輯寫真入面扮成金髮美女，仲喺一個充滿19世紀法國古堡感覺嘅地方取景，佢着得好華麗，但咁並唔代表佢衣着密實，冇嘢畀大家睇，除咗佢身上嘅服裝金光閃閃，星野仲喺鏡頭前瘋狂玩金油，將金油搽上充滿壓迫感嘅巨胸，令佢胸部睇落好似金殼一樣，認真豪情。阿Net覺得星野嘅金色形象同日本漫畫家士郎正宗筆下嘅性感美女幾相似。<br> 《CABARET》原本嘅意思係19世紀法國成年人夜晚社交場所，所以本雜誌除咗有星野嘅火辣寫真睇，仲有日本南青山同六本木嘅酒吧介紹，感覺都幾high㗎。<br> 星野免費寫真<br> 網址： http://flib.jp/news/cabaret.html <br> 版主：阿Net<br> 本欄逢周一至五刊出</p></body></html>