<html><header><meta charset="utf-8"><title>人體攝影展</title></header><body><h1>人體攝影展</h1><p>三兄妹之中，大哥悠穎馳性格孤僻，但一講到汽車、電腦、相機，他可以講到停不了口。最近他返到屋企就匿入房閉關，到半夜都未見人，我同二哥都好奇怪，於是今晚趁他出來小解之時，靜靜雞竄入他房內，看他搞乜東東。一睇他的電腦……不得了，全部是男人女人的裸照，肉體橫陳的，難道……「你兩個喺度做乜呀？」大哥忽然殺入來，二哥問：「大哥你搞邊科呀？無啦啦影啲咁嘅相，你唔係有特殊癖好嘛？」他沒好氣地回答：「我打算參加香港公開人體藝術攝影比賽，呢啲係我嘅作品，呢個比賽好正經，評審團包括中大藝術系副教授陳育強，還有周潤發家姐周聰玲。如果得到冠軍，還有1萬元獎金呀！」我一聽到錢即時彈起身：「如果你得獎，就要請我哋去文華Amber食大餐！」二哥跟着大力點頭和應。大哥瞄了我們一眼說：「好呀！不過你兩個要做model喎！」我和二哥即閃。</p><p>體驗自然香港公開人體藝術攝影比賽<br> 截止報名日期：5月11日<br> 決賽及頒獎日期：6月16日下午3時上環文娛中心6樓展覽廳舉行<br> 網址：baa.ctvhk.com/finance/Event/<br> Photography-Competition-01.htm<br> 查詢：92022930<br> <br> 悠娛思<br> 文靜卻不內向，不但有藝術家氣質也具藝術家脾氣。</p></body></html>