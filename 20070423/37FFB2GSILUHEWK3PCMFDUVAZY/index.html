<html><header><meta charset="utf-8"><title>散戶連線：散戶到股神進階十式</title></header><body><h1>散戶連線：散戶到股神進階十式</h1><p>由一般散戶，修煉到擁有財經學識同經驗，可以自行分析股市走勢變化，再憑股票成交量感覺到莊家脈搏，做到一般人做唔到嘅事，係要經過唔同階段，經歷好多辛酸過程，唔係兩三句就講完。喺蛻變過程中，有人富貴，有人一貧如洗，以下就係一個高人嘅自我總結，你又修煉到去邊個境界？</p><p>第一階段──彬彬有禮。<br> 剛入股市，虛心求教，準備創一番大事業。<br> <br> </p><p>入門新手　自以為是</p><p>第二階段──沾沾自喜。<br> 賺到啲錢，初戰告捷，諗緊發達夢。<br> 第三階段──胡言亂語。<br> 開始接觸技術指標呢啲炒股方法，埋頭鑽研圖表分析。<br> 第四階段──少言寡語。<br> 閉關修煉，刻苦用功，唔想俾人哋分享自己嘅辛苦成果。<br> 第五階段──豪言壯語。<br> 自以為掌握市場真諦，願意分享成果，但最好嘅嘢，始終深深埋藏喺心底。</p><p>見山非山　過度階段</p><p>第六階段──聽風落雨。<br> 上知天文，下知地理，喺敏感時候，對技術分析持否定同懷疑嘅態度。<br> 第七階段──前言不對後語。<br> 開始懷疑自己，一般人都會從此喺股市消失。<br> 第八階段──沈默不語。<br> 相信錯在自己，以局外人嘅眼光睇市場，堅持原則，擅於發現別人優點，同總結自己，以長線投資為主。<br> 第九階段──戰勝自己。<br> 有一套自己炒股嘅方法，識得止蝕。</p><p>最高境界　無為而為</p><p>第十階段──歡聲笑語。<br> 達到炒股最高境界，無為而為之，功夫在形之外，股市只係人生嘅一個小小插曲。<br>  http://guba2.eastmoney.com/ygzj ,1156952,guba.html</p></body></html>