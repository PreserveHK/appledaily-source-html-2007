<html><header><meta charset="utf-8"><title>限定作金袋</title></header><body><h1>限定作金袋</h1><p>記得幾年前去日本旅行，行過見到一班㗎妹圍住AnnaSui首飾專櫃左挑右選，心諗一定有好嘢，但礙於旅程時間緊迫，實在無時間同㗎妹們搏鬥，惟有放棄，返香港捱貴價水貨，直至早幾年i.t引入飾物專櫃，叫做可暫時安撫住Fans們的心，現實世界，市場有求必有供，眼見AnnaSui咁受歡迎，當然要食住個勢，再下一城，今回開設首間Accessories飾物專門店滿足吓各擁躉需求，紫色、蝴蝶、玫瑰花，是一貫招牌貨，店舖限定作淨白淨黑和淨金色手袋，則是新主打款式。<br><br>記者：胡卓琳<br>攝影：陳陶鈞<br>Model：Olga@Starzpeople<br>MakeUp&amp;Hair：AngelWong<br>AnnaSui（23760378）尖沙嘴海港城港威商場2115號舖</p><p>只限專門店有售</p><p>沒有AnnaSui招牌蝴蝶的限量版金色手袋，是極簡單但亮麗之作。這款金色手袋，是新店限定作，只限海港城專門店有售。<br> <br> (上圖)<br> 限量版金色手袋$3,159<br> 黑白條子絲巾$999<br> 紅色甲蟲手鏈$1,499</p><p>AnnaSui全港首間配飾專門店<br>限定手袋冇招牌蝴蝶</p><p>話晒全港首間專門店，當然要少不了吸引人的Gimmick，AnnaSui的這間專門店，有齊各式各樣的產品出售，而且更有某些款式屬這店的限定配件飾物，包括兩款分別有黑、白及金色的真皮手袋，款式簡單沒有玫瑰花沒有蝴蝶，但Metallic金和黑則是AnnaSui今季配飾系列的主打調子。</p><p>新主打Metallic色</p><p>今季AnnaSui放棄一貫主打的紫色，竟來一湊這個Metallic的熱潮，其中金色尤其之多。<br> <br> 花花Pattern線帽$399<br> 閃石吊穗耳環$1,399<br> 金色小袋$799</p><p>招牌紫色玫瑰花蝴蝶</p><p>AnnaSui的配件飾物向來都少不了招牌紫色及蝴蝶Pattern，不過今季除了意大利牛皮外，亦加入了色丁、凸紋PVC、織藤等等。值得一提係今季大量採用Metallic的皮革，無論手袋或銀包，都不難找到Metallic的設計。</p><p>80年代復古飾物襯衫最正</p><p>AnnaSui首飾系列的受歡迎程度絕對可以媲美其化妝品系列，因此今次尖沙嘴店開幕，除了限量版的手袋，亦有不少限定首飾於店內出售。當中今季首飾糅合了懷舊復古及現代的時尚，以80年代音樂和時裝為靈感，採用了黑及紅的強烈對比，設計了一系列PunkRockTaste主題的首飾，是女孩子襯衫之選。</p><p>Fans心水</p><p>AnnaSuiFansIsabel：「我自己比較喜歡AnnaSui的化妝品，不過亦很欣賞AnnaSuiAccessories的設計，好似銀包及耳環等，係我較鍾意的Items，簡單得嚟又好有風格。我認為AnnaSuiAccessories最適合當禮物送畀朋友。」</p><p>小記推介：$59毛巾仔最啱送禮</p><p>專門店賣的貨品極之多元化，除主打的手袋、首飾、更有手錶、雨傘、鞋、絲巾、襪子及手巾等等，林林總總的AnnaSuiAccessories，應有盡有，個人極力推介圖案顏色選擇極多的毛巾仔，送禮自用都得，$60有找，勁抵！</p><p>叛逆蝴蝶</p><p>海港城專門店就只有Accessories發售，不過其實以時裝起家的AnnaSui又點會忘記Ready-to-wear時裝系列，07春夏Annasui繼續一貫自我風格，娃娃裙、FloralPrint再加入不少PunkRock味，既少女且叛逆。</p><p>新店購物送蝴蝶閃石髮飾</p><p>全港首間AnnaSuiAccessories專門店，室內設計繼續沿用招牌紫色及黑色為主調，依然好有AnnaSui的招牌色彩。新店開張，現凡購買正價貨品滿$1,300，即可獲贈紫色蝴蝶閃石橡筋髮飾，送完即止。</p></body></html>