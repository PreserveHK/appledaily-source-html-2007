<html><header><meta charset="utf-8"><title>麥當勞七大不可思議事件</title></header><body><h1>麥當勞七大不可思議事件</h1><p>賣漢堡包賣到世界知名的麥當勞，近年既被客人批評價格持續上漲，又被指產品會食肥人。不過，俗稱麥記的麥當勞還是不斷擴張。有網民就針對各種麥當勞顧客矛盾行為，列出了麥記七大不可思議事件。</p><p>網絡流傳的麥記七大不可思議事件中，最多網民認同的是換領及收集公仔行為，網民fong2005形容「就像中了魔法一樣。」<br> 網民applecarey說：「我都中過換公仔嘅魔法，曾幾何時日日排隊買包買公仔，𠵱家啲公仔咪又喺屋企食塵！」rubytang也有同感，「啱啱毒癮發作，lunch去咗，仲要俾少爺仔點我去買咗兩架車仔返屋企！」</p><p>「連食七日都無問題」</p><p>除了換購公仔外，不少網民都笑說自己已經「食上癮」，網民CoCoB就說：「我老公簡直中毒太深，一問佢想食乜嘢，佢一定答麥當勞，佢話可以一連食七日都無問題喎！唉！」B仔媽咪就說：「係呀！係呀！我個仔得1歲半，都十分鍾意食呀！」<br> 網民召藥師則是少數能夠抗拒魔法的人，她說：「我一個月都食唔到一次，仲有一年都買唔到兩次兒童餐，次次去多數食杯雪糕就算，我次次同啲仔女經過，都話麥記冇益又貴。」</p><p>不可思議事件表
</p><p>1.不管麥記食品多油膩，父母總會帶自己親愛的子女去吃<br> <br> 2.兒童玩具不是太好玩，但兒子們硬要去吃兒童樂園餐<br> <br> 3.供換購的公仔毫無用處，但人人寧可吃幾個月漢堡包也要集齊<br> <br> 4.餐價不斷上漲，但每到星期六、日還是擠滿了人<br> <br> 5.時薪只有10多元，但學生仍爭着去兼職<br> <br> 6.不管哪一個地方總有一間麥記，逃避不了<br> <br> 7.店內任何地方總會聽到流行曲<br> <br> 資料來源：親子王國討論區<br> <br> 《蘋果》網聞版請你報料！大家無論在網上網外發現任何騎呢搞笑的事情，都歡迎提供照片或短片資料。一經採用可獲酬100元<br> 請附姓名、電話及電郵地址，電郵到：newsapple@appledaily.com</p></body></html>