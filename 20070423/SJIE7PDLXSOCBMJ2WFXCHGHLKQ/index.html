<html><header><meta charset="utf-8"><title>食知味：歎熱卷防跌料<br>攞起即噬</title></header><body><h1>食知味：歎熱卷防跌料<br>攞起即噬</h1><p>所有刀叉、筷子、匙羮同我通通收起，大小姐今日要歎熱卷，乜都唔使淨係用對手就夠晒喇！熱卷要食得滋味食得痛快，又點可以礙於一雙餐具，最好梗係一手拿起放入口大啖咬，餡料醬汁咇晒出嚟，先係最高享受。但食得滋味時，千祈唔好跌下一嚿料，跌下一灘醬，最美味的餡醬就咁跌晒就好嘥喇！<br><br>記者︰王俊榮　攝影︰周旭文<br>Model︰Serena@thegroup</p><p>中東卡巴</p><p>卡巴屬較大Size的熱卷，有1呎長，粗如女仔手臂，用上雞肉或羊肉加醬汁蔬菜，餡料最多，要用力張大口方能將皮和肉餡一齊放入口。</p><p>雜菜硫豆卡巴$45</p><p>硫豆卡巴非常受歡迎，配合新鮮蔬菜最夾，入口甘香，豆味較濃，加小辣汁及茄汁最好味，又酸又辣開胃醒神。</p><p>跌料程度：★★★★★（5★為最易跌料）<br> <br> 皮較腍身，材料大件而且多到瀉，所以容易跌出餡料，食到成口醬同時要小心整到件靚衫，圍番條巾喺心口就唔使擔心啦！</p><p>Ebeneezer'sKebabs&amp;Pizzeria（25293738）<br> 地址：灣仔駱克道89號灣仔中匯大廈地下G04</p><p>墨西哥Burrito
</p><p>墨西哥式熱卷較粗身，一隻手未必拿得穩，而且卷內芝士溶後成漿狀黏實餡料，食物不易跌出。</p><p>雞肉墨式軟烤餅包$131</p><p>用上洋小茴粉、加仁里胡椒、芝士、墨西哥豆，再加上燒雞肉或牛肉絲，包於蒸後的麵粉餅皮上，捲起成長方形再焗2至3分鐘上碟，未入口已有一陣芝士香味，墨西哥香料令肉軟熟味道濃厚，亦可點牛油果或番茄沙沙醬，底配紅飯、黑豆及番茄紅沙沙夠飽肚。</p><p>跌料程度：★★★<br> <br> 跌出餡料不多，但因比較大件，而且醬汁較杰身，所以好易有醬汁留喺嘴角。</p><p>CoyoteBar&amp;Grill（28612221）<br> 地址：灣仔駱克道114-120號</p><p>英式熱烤卷
</p><p>卷身大約8吋長，成圓形易攞易食。皮薄餡多較濕身不致黏住，捲得比較鬆身。</p><p>意式烤雜菜糙米卷$30</p><p>用芝士、烤雜菜、糙米、加蛋黃汁做成的熱卷，口感煙韌，食落軟綿綿，一陣紅糙飯香，田園味令到熱卷有另一番素食風味。</p><p>雞肉蘑菇卷$30</p><p>先將蛋黃醬塗於以100%有機麵粉製成的餅皮上，再加上洋葱、炒雞肉及蘑菇，最後加上秘製醬汁捲起再烤15分鐘，蘑菇味重，雞肉鮮嫩，汁多濕身好咬口。</p><p>跌料程度：★★★★<br> <br> 大啖咬之後，皮薄料多也較易跌出，醬汁多而較稀，容易流到一手都係，最好攞住紙巾包住食就無咁狼狽。</p><p>PRETAMANGER（28084402）<br> 地址：銅鑼灣希慎道18號友邦中心地下4-6號</p></body></html>