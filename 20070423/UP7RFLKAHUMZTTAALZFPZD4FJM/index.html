<html><header><meta charset="utf-8"><title>同胞們，請不要隨處瞓！</title></header><body><h1>同胞們，請不要隨處瞓！</h1><p>車版嗰個肥仔記者Dennis，噚日朝一早Call我落街飲茶，仲話喺上海車展有奇遇㖭！佢話同去年採訪深圳車展相比，參觀上海車展嘅車迷確實有禮守規矩得多，至少唔會俾小朋友喺場入面跑嚟跑去、唔會隨處亂拋垃圾、又或者係聯群結黨喺場內大聲喧嘩等等，聽落好似幾OK喎。<br>之不過原來仲有下文，話說車展舉行首天，Dennis同幾位行家走到Volvo展館旁邊嘅工作坊，將喺會場入面影到嘅新車相片同埋有關稿件，趕住用電腦Send返香港嗰陣，相中呢位蓄有鬍子嘅男士，二話不說便睡在工作坊嘅沙發上，唔少參觀人士途經見到都對他指指點點，就連Volvo一班外籍工作人員都擰晒頭！唉，聽完之後，我覺得嗰度話晒都係國際車展嘅舉行場地，而且有好多外國人參觀，咁樣咪盞令自己同一班同胞蒙羞，要瞓的話請回家吧！</p><p>悠穎馳<br> 豪邁不羈，愛車如命，聽幾下引擎聲就知咩車！</p></body></html>