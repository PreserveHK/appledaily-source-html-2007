<html><header><meta charset="utf-8"><title>網民討論區：老師花名大晒冷</title></header><body><h1>網民討論區：老師花名大晒冷</h1><p>長日無聊，網友whau近日在香港討論區以「學校老師花名」為題，希望網友說出讀書時老師的有趣花名及其起源，「我講先，有個阿sir個花名叫『古老千』，真名叫『古X千』。仲有，佢試過喺我哋去旅行時，同我哋『鋤大弟』，贏晒我哋。」<br> AyumiYamada率先回應稱：「以前有個老師叫『腳毛陳』，因為佢腳毛太多，又教家政，佢仲有道撚手小菜叫『腳毛炒飯』。」聲稱腳毛陳曾為同學帶來無窮回憶的cwh1216接着說：「嗯，睇嚟你係我師妹了，稻草人同郭狗聽過嗎？」AyumiYamada即場相認，「原來係師兄！失覺晒。點會未聽過呢？」然後兩人喋喋不休地分享在學校上家政課時的趣事，例如不小心滴了幾滴洗潔精到豆腐粟米羮中，給腳毛陳試味，又曾搞壞學校部衣車。<br> 「羅記，佢個樣好似羅文。」「鴨嘴獸，因為佢個樣似。」「海Sir，因為佢係地中海。」其他網友也意見多多，roberth則說：「金毛少x哥斯拉，因個老師金毛，又『倀雞』到成隻哥斯拉咁。」</p></body></html>