<html><header><meta charset="utf-8"><title>單親母親極需家人支持</title></header><body><h1>單親母親極需家人支持</h1><p>母親的抉擇服務主任劉小草表示，年輕少女當上未婚媽媽壓力較一般人大：「佢哋學緊點照顧自己時，已經要學埋點照顧小朋友，壓力好大。單親媽媽冇另一半支持，呢個時候家人支持好緊要，有時可能會有爭拗，但最關懷你嘅始終都係屋企人。」她又說，受藥物影響，有濫藥習慣的人情緒更易激動，任何人在照顧子女遇到困難時應即時求助。<br> 生命熱線服務運作經理吳志崑則說，事主可能是一時激動，「其實佢哋都好矛盾同內疚，只要有多啲人關心，令佢哋感覺到人間有情，就可以打動到佢哋。」法律界人士則指少婦企圖攬子跳橋，可被控以企圖謀殺，「先餵飲消毒藥水可令他人神志不清，之後打算跳橋，法例上自殺唔犯法，但企圖謀殺最高刑罰可以終身監禁。」<br> 生命熱線求助電話：23820000<br> 母親的抉擇熱線：28682022</p></body></html>