<html><header><meta charset="utf-8"><title>億萬少年　火箭插中環</title></header><body><h1>億萬少年　火箭插中環</h1><p>Bape食過翻尋味，Nigo再開新店，扯埋PharrellWilliams落水，今日於香港開設全球第3間BBC&amp;IceCreamFlagshipStore香港專門店。「億萬少年俱樂部」今次於香港並非插旗咁簡單，一支4層樓高的BBC大火箭強插安蘭街，未贏人先贏勢！<br><br>記者：許維雅　<br>攝影：梁細權　<br>Model：Joey、Keo　<br>Makeup：Doll</p><p>OnKeo<br> 香港開店紀念版黑色PrintTee$559<br> BBC狗仔圖案牛仔短褲$1,559<br> 香港開店紀念版IceCream紅色Sneakers$700<br> IceCream紅綠色Backpack$959<br> <br> OnJoey<br> 香港開店紀念版白色PrintTee$559<br> IceCream格仔餅圖案Zip-up外套$1,899<br> IceCream黃色Sneakers$700</p><p>4層火箭速睇</p><p>又係片山正通出手（BapeStore和多間I.T旗下分店設計師）；又係安蘭街（街仔細細，卻得多個名牌如MMM、CdG垂青）。慶幸驚喜十足。4層高的BillionaireBoysClub&amp;IceCreamFlagshipStore，外牆一支大經典火箭標誌已夠搶眼，店內設計跟品牌一樣玩味十足，2,000呎新店不得不要讚一句「誇張」！</p><p>紅白藍新鞋賀旗艦店開幕
</p><p>BBC（BillionaireBoysClub）由Nigo夥拍PharrellWilliams主理。由當初HipHop味濃的鑽石、銀紙等的大大隻圖案引起注意，隨之於美國刮起旋風。今次十分畀面，選址香港開設第3旗艦店，設計繼續浮誇。新店開幕，更推出必炒的3件限定品，只限香港發售。最受注目必然係以紅白藍3色的IceCreamSneakers，唔知跟香港特產紅白藍袋有冇關係呢？
</p><p>BBC機械人公仔玩未來</p><p>Nigo跟Pharrell創立的品牌，以兩個名字分類，BBC採用有關太空、未來的圖案公仔。今季大玩太空人及機械人兩大圖案，恍似Basic卻帶點玩味。新店剛開幕，貨款選擇不太多，睇中好入手！</p><p>OnKeo<br> BBC紅色PoloShirt$859<br> BBC深藍色Unwashed牛仔褲$2,459<br> IceCream黃色Sneakers$700<br> <br> OnJoey<br> BBC彩藍色機械人圖案Sweater$1,199<br> IceCream粉紅色Sneakers$700</p><p>IceCream幾誇都有</p><p>至於IceCream就主力出波鞋，並由Reebok生產，同系搶眼BoardFlip板仔鞋顏色幾誇都有，挑戰你膽量。咁多雪糕上身，至怕你唔膩！</p><p>OnKeo<br> IceCream白色雪糕圖案PrintTee$559<br> <br> OnJoey<br> IceCream灰色Logo字樣PrintTee$559</p><p>10月大搞作
</p><p>預告：起初以為Nigo咁大細超，話晒開BBC&amp;IceCream全球第3專門店，點知影都唔見。最終得知慶祝大典將於10月大搞，除兩位老細Nigo及PharrellWilliams出席外，更有不少神秘嘉賓，粒粒巨星。但一切例如日期、嘉賓陣容及活動詳盡尚未定案！</p><p>店舖查詢：</p><p>BillionaireBoysClub&amp;IceCreamFlagshipStoreHONGKONG（25267166）<br> 中環安蘭街14號地下</p></body></html>