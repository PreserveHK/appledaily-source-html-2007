<html><header><meta charset="utf-8"><title>度掂佢：走火入魔撐熱刺 - 華度</title></header><body><h1>度掂佢：走火入魔撐熱刺 - 華度</h1><p>數香港笑星，仍然周星馳獨尊。後來者，十之八九，刻薄講句，企埋一邊叨光，都真係未夠班！<br> 星爺一舉手一投足，好輕易就點中你同我嘅笑穴，笑位拿捏準繩度，仲精過碧咸七旋斬，自然而然，與生俱來。最近無意發現，有位原來一直同華度「向左走向右走」嘅朋友仔，小小閏房，就整日play住星爺大作，齋聽唔使睇，做背景音樂，好過放古典。<br> 星爺新作叫人引頸，但就咁睇大綱，又特務又外星人，走火入魔？今晚叫捧愛隊熱刺，你都可以當華度走火入魔。<br> <br> 讓球：熱刺（平）<br> 心得：熱刺成季打呢場<br> <br> 近5場往績：輸贏輸贏贏<br> <br> 華度<br> 賭咁耐波，贏幾多？計唔到，因為係負數；唔恨魚翅撈飯，熱刺撈飯最正！</p></body></html>