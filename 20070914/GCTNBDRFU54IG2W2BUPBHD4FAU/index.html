<html><header><meta charset="utf-8"><title>球彩俱樂部：捧拜仁戰無不「克」 - 阿鵬</title></header><body><h1>球彩俱樂部：捧拜仁戰無不「克」 - 阿鵬</h1><p>本周德甲重頭戲，首推拜仁慕尼黑主場對衞冕的史浩克04。<br> 先睇睇往績，由93年至今，拜仁曾16次主場迎戰史浩克，12次報捷，勝出率達68%，明顯佔優。論兩隊近況，雖則史浩克與拜仁看齊，仍保持不敗，但和多贏少，只在主場贏過多蒙特，其餘3場賽和之餘，每場均有失球，表現大不如前。<br> 反觀拜仁只是上場作客賽和漢堡時有些少失準，之前幾場都清風送爽大數對手。史浩克今場有正選中堅卡斯達積因傷缺陣，防線存在隱憂，講咗咁耐，真係搵唔到理由唔捧拜仁。<br> 至於另一場心水係比勒費爾德對包尾大幡羅斯托克，由於羅斯托克4連敗不特止，仲係「入埋唔夠俾人數」嗰款！況且德甲開大嘅比率有成6成，雖然比勒費爾德防守唔叻，但至今都入咗7球，要數弱旅問題應唔大。一個人兩條心未為多，揀多條二串一入球「大」，考吓眼光都無壞啫！</p><p>貼士</p><p>主客和過關2x1：<br> 星期六16拜仁慕尼黑勝[-1]（2.5）x<br> 星期六17比勒費爾德勝[-1]（2.9）<br> <br> 入球大細過關2x1：<br> 星期六16拜仁慕尼黑大（1.7）x<br> 星期六17比勒費爾德大（1.8）<br> <br> 阿鵬<br> 有線球彩台主持<br> 電郵：soccer64@cabletv.com.hk<br> Phone波熱線：1831678<br> 開放時間：8:45pm-4:00am</p></body></html>