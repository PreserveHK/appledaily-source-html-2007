<html><header><meta charset="utf-8"><title>𠝹兩男被嘲識食<br>千嬅寸志偉食家總司令</title></header><body><h1>𠝹兩男被嘲識食<br>千嬅寸志偉食家總司令</h1><p>楊千嬅近日相繼與兩位型男古天樂及丁子高傳出緋聞，「楊古丁」三角戀備受關注，昨日千嬅出席《翡翠歌星賀台慶》拜神儀式時就被曾志偉揶揄是識食的食家，千嬅聽到志偉取笑後即反擊說：「講食家你敢認第二冇人敢認第一！」認真大膽。</p><p>楊千嬅、容祖兒、譚詠麟（阿倫）、古巨基、關菊英等一班歌手昨日總動員到將軍澳電視廣播城為今晚舉行的《翡翠歌星賀台慶》進行拜神儀式，分別擔任男女歌星隊總司令的曾志偉和鄭裕玲亦有份出席。由於昨日出席的歌手眾多，所以當拍大合照時，一些新人如裕美、洪卓立等就攝到前排當眼位置博上鏡，但緋聞男女劉浩龍和鄭融則表現得相當避忌。</p><p>有緋聞唔係賣剩蔗</p><p>近日因「楊古丁」三角戀而惹來追訪的楊千嬅，昨日無可避免地被追問戀情，曾志偉還不甘後人揶揄千嬅，一見到千嬅時即揶揄她說：「原來你係食家喎，睇唔出你咁識食！」明寸千嬅桃花旺到同時與兩位型男古天樂及丁子高傳緋聞，千嬅還擊說：「講食家你敢認第二冇人敢認第一！」並即時大笑彈開，免得再成攻擊對象。<br> 千嬅接受訪問時就表示傳出緋聞可以證明自己不是賣剩蔗，至於她口中的朋友丁子高慘被起底兼被指為情場老千，千嬅說：「好抱歉，作為我朋友要壯烈犧牲。我又唔係獵物，身材又冇睇頭，點俾人呃？」</p><p>克勤翡翠血脈相連</p><p>日前在香港演藝人協會的萬聖節慈善化裝舞會上揶揄王賢誌半邊爛面是代表TVB，志偉強調只是搞氣氛，對於亞姐決賽被指抄襲無綫節目，志偉說：「過去班人都係無綫人，梗係做TVB嘅嘢，佢哋都花咗好多心思做。」<br> 此外，阿倫透露會親自設計一個頭戴鑽石皇冠、手持咪的翡翠小王子送給李克勤的愛兒Ryan做禮物，並笑指用翡翠做禮物是因為克勤是無綫契仔，所以用翡翠當賀禮先夠血脈相連。<br> 採訪：王崇穎、駱華齡<br> 攝影：葉君海</p></body></html>