<html><header><meta charset="utf-8"><title>阿嬌俾變態男搭膊</title></header><body><h1>阿嬌俾變態男搭膊</h1><p>女子組合Twins昨日出席《翡翠歌星賀台慶》的拜神儀式，鍾欣桐（阿嬌）更自爆日前與助手於街上遇變態男，她說：「前日同前助手行街，點知有個男人搭我膊頭叫我個名，之後仲跟住我，嚇到我同助手入咗間眼鏡舖避佢，等佢唔為意就鬆人！」問到對方外貌是否嚇人，她說：「都冇望到，20幾歲囉，着得好sharp。」</p><p>Stephy開騷失眠</p><p>阿嬌表示幸好對方只搭膊頭，她說：「好彩佢只係搭我膊頭，如果掂我其他地方我就會打佢，再進一步行動我就踢佢個頭。」<br> 此外，鄧麗欣（Stephy）表示近日經常失眠，問到是否因公司多對手爭上位時，她說：「唔係！只係嚟緊有音樂會，好多嘢要排，所以比較緊張。」<br> 採訪：騎華齡<br> 攝影：葉君海</p></body></html>