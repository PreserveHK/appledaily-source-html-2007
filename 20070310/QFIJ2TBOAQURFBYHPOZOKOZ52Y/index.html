<html><header><meta charset="utf-8"><title>衫x袋<br>agn囗sb.TubeTop變手袋</title></header><body><h1>衫x袋<br>agn囗sb.TubeTop變手袋</h1><p>潮流不斷求變先可以吸盡貪靚貪新鮮之人的金錢。即使向來不求多變的agn囗sb.，今季亦加入革命兵團，大量將新鮮元素融入手袋內，即將一口氣出了6種不同味道的系列，今日率先晒冷。最令人有意外驚喜的必定係將衫衫裙裙變成小手袋的GirlyNotion系列，這次時裝手袋文化大交流都總算變得出色又招積！<br><br>記者：許維雅　<br>攝影：林栢鈞、何家亮</p><p>01GirlyNotion衫裙變袋</p><p>agn囗sb.的手袋款式以往較偏向重Signature味道，清一色黑黑灰灰，簡單亁淨利落。亦係時候大革新吧，今年引入不同元素，一次過於「VOYAGECollection」6個春夏手袋系列。當中最值得留意係將GirlyNotion系列，如將白色多層Ruffles半截裙及夏日女生至愛的TubeTop縮細，變化成一個個十分Feminine的細小手挽袋，相當趣怪。此外，蝴蝶結亦係今夏於時裝及手袋上不可缺少的重要元素，款式吸引，比較可惜的是5月才抵港。</p><p>02年輕系列CasualAttitude</p><p>顧名思義就係一些較YoungCasual的款式，當中以星星圖案最討少女歡心。其次是今季新袋大量運用洗水帆布，令手袋外形減輕Serious感覺，打入更年輕的市場。</p><p>03低調一族CityChic<br></p><p>這個系列以Basic款式吸納愛低調的一群，設計一些長青唔會Out的款式，當中的全黑色軟皮側孭袋款式簡單有型，十分容易配襯任何衣物打扮。</p><p>04返工一族EverydayEssentials<br></p><p>EverydayEssentials系列最適合每日中環上班的OL一族，以黑、白及柔和的粉色色調設計出多功能用途手袋。米白色軟皮手挽袋的Size剛剛可以放入A4Size文件，放工後輕輕一摺就可變成斜孭袋仔或ClutchBag，一袋兩用，十分合乎經濟原則。</p><p>05法國本色Very"agn囗sb."
</p><p>agn囗sb.袋往往總叫一眼認出，充滿強烈Signature味道的深藍白色橫間、30周年的SnapCardigarn外套啪鈕，都係愛agn囗sb.人士的喜好，以Signaturebag於春夏手袋系列中分一杯羮。
</p><p>06夏日氣息SummerBreeze</p><p>充滿夏日色彩的藤籃手袋都係agn囗sb.每個夏季的座上客，今年亦不例外，灰黑色的藤籃手袋以細小的agn囗sb.Logo貝殼作點綴，充滿活潑生氣之餘又不失優雅氣質。</p><p>店舖查詢：agn囗sb.（29189830）<br> 金鐘太古廣場110號舖</p></body></html>