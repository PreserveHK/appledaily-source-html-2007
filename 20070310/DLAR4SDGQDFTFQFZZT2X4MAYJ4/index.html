<html><header><meta charset="utf-8"><title>adidas吹雞<br>孖肥上陣玩到High</title></header><body><h1>adidas吹雞<br>孖肥上陣玩到High</h1><p>adidas每年同咁多Artists合作，推出的系列多到數唔晒！今個春夏成功找來兩個肥女。有看似肥肥笨笨但勁道十足的HipHop女皇MissyElliott外，新上場係唔吝嗇一身靚肥肉的塗鴉裸女Fafi。她們應adidas吹雞推出Missy-RespectM.E.及Fafi-SleekSeries，大聲講一句：肥女都可以HighFashion！<br>記者︰謝偉文<br>攝影︰伍慶泉<br>Model︰Chrisse@PureModel</p><p>黑色中袖BLSnapTT鈕扣外套（$600/3月21日推出）<br> 白色BLCrownTee，心口有大大個皇冠logo（$300/4月4日推出）<br> 黑色7/8BLSnapPants，褲腳亦有鈕扣設計（$450/3月21日推出）</p><p>Hip-Hop女皇要高貴</p><p>話Missy肥，其實佢呢兩年已經大收身，加上一身鬆身嘻哈Look，要有型點會咁易畀你睇到贅肉！貴為樂壇的一姐，經常想證明女人都可以很厲害。adidas搵佢合作，當然係睇中佢係Hip-HopQueen的地位！其實Missy更一早「自動獻身」，佢愛adidas的Original"oldschool"Look出晒名，由唱片封面、頒獎禮、MusicVideo，就連日常行街都經常FullGear上陣。adidas順理成章在04年將這位樂壇一姐據為己有，成立「RespectM.E.」系列。07春夏，RespectM.E.旗下Hip-Hop系列BassLine大玩顏色，搶眼有最Hit的青蘋果綠及桃紅色。TrackSuit唔再單一長衫長褲，變成中袖、7/8褲。整體感覺更加似Hi-fashion，唔係普通運動服，符合今季UpscaleHip-Hop理念。</p><p>桃紅×綠BLReverseTop（$300/3月21日推出）<br> 黑x白BLDeepPleatSkirt（$400/3月21日推出）</p><p>黑色有帽BLCargoJacket<br> （$700/3月21日推出）<br> 黑色BLCargoPants<br> （$500/3月21日推出）</p><p>BLCamoStateTee，以皇冠及三葉草標誌作Monogram，分別有白色、桃紅色。（$300/4月4日推出）</p><p>BLLayerTank藍綠雙層吊帶背心。（$300/4月25日推出）
</p><p>虛擬肥妹Fafi</p><p>另一肥女，係早已喺法國闖出名堂，一早被潮店Colette睇中的Fafi。原作者DianevonFurtenberg至愛周遊列國去畫花人家塊牆，筆下創作的「Fafinette」最能表現女性奔放、大膽、狂野及柔情一面，結果「Fafinette」大受歡迎，多次世界巡迴展覽。相比起Missy，肥肥潮女Fafi一啲都唔介意畀你睇一身肥肉，肥妹仔呢兩年更走向世界，早前同LeSportsac合作，頗受歡迎，今次加盟adidas，果然唔簡單！SleekSeries系列多用上粉色，粉紅、粉藍、粉黃、薄荷綠等，感覺青葱、有生氣，再加上「Fafinette」性感女郎圖案，多了幾分活潑跳脫感。當中波鞋用色大膽，用上色丁物料，相當女性化。</p><p>薄荷綠FafiSupergirlJacket，前幅及後幅都印有「Fafinette」女郎圖案（$700/3月14日推出）</p><p>鮮黃色FafiTank吊帶背心，左胸及後幅都印上「Fafinette」（$350/3月14日推出）</p><p>鮮黃色FafiSSHoodie（$700/3月14日推出）</p><p>粉紅色FafiBoleroHoodie，衫身較短，使身體顯得更修長（$600/3月14日推出）</p><p>粉紅色FafiSoccerV-Tee（$350/3月14日推出）</p><p>鮮黃色ProModelSleekDeLux，鞋身外側印上性感女郎（$900/3月14日推出）</p><p>薄荷綠StanSmithSleekDeLux，鞋身畫滿「Fafinette」圖案（$700/3月14日推出）</p><p>adidasOriginalsConceptStore（25042186）<br> 銅鑼灣京士頓街6B<br> <br> adidasShop（28314695）<br> 銅鑼灣崇光百貨3樓</p></body></html>