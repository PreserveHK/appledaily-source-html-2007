<html><header><meta charset="utf-8"><title>帶A貨返美國罰巨款</title></header><body><h1>帶A貨返美國罰巨款</h1><p>Net神記得今年中，有一名美國男子在深圳買入八隻假勞力士，返回老家時被海關發現遭到檢控，每隻「假勞」罰款逾五萬美元。別以為美國海關只嚴打冒牌名錶，名牌A貨手袋原來一樣是嚴打對象，有網民的親友最近帶A貨手袋入境美國時便遭海關檢控，每個A貨手袋罰款五萬美元（約38萬港元）。</p><p>「賣屋賣車畀罰款」
</p><p>「噚晚我家姐喺德州打電話番嚟話畀我知，佢有位教友早前返香港探親順便去內地玩，買咗十幾個老翻名牌手袋返美國諗住送畀親友，點知畀海關發現，每個袋罰五萬蚊美金，𠵱家佢要賣屋、賣車嚟畀罰款。」網民rubytang言之鑿鑿，呼籲網民要小心，切勿以為冒牌貨只會被充公。<br> 不少網民身邊都有類似被罰款的故事，Sindy的丈夫曾因多帶七包煙入境，結果被罰款2,600元。網民Sania的德國客人在內地買了一隻「假勞」帶回國，結果被罰款港幣約六萬元。網民wendykaka的朋友試過帶翻版DVD入境澳洲，結果一隻DVD被罰約7,000港元。網民lestat說：「鬼咩，我哋祖國出名係翻版天堂，見你係香港或大陸人，仲唔check到你實！」<br> <br>  http://forum.baby-kingdom.com/viewthread.php?tid=1214583&amp;extra=page%3D1&amp;page=1 </p></body></html>