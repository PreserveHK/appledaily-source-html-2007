<html><header><meta charset="utf-8"><title>經期驚奇</title></header><body><h1>經期驚奇</h1><p>靚嘢無人吼，樣衰爭崩頭？家陣樣衰公仔當道，最緊要個樣夠特出誇張。越醜樣越騎呢，就越受歡迎。最近發現到一隻名叫「經期出奇蛋」（PeriodSurpriseEgg）的產品，隻蛋樣係一個叫LuLu的時髦醜女。LuLu五官不正配個獅王髮型，眼睫毛仲得兩條咁大把！殊不知卻出奇可愛，蛋內更另有亁坤，醜蛋一樣可以滿足你三個願望！<br><br>記者：陳諾堯<br>攝影：梁細權、譚盈傑</p><p>「隨口噏，當秘笈！」</p><p>眼見AnnChoi的工作室佈滿了LuLu的東西，可見她對創造LuLu的熱誠。她笑說LuLu是她的大學功課，那時她有一位朋友很愛Kinder出奇蛋，更每次見面都會送隻給她。有次他們一班人聚會，講開出奇蛋，她就隨口噏了一句「經期出奇蛋出來了」。就這樣，她開始做女性經期的資料搜集，包括詢問醫生、讀醫學朋友和上網搜集有關經期的資料。經期出奇蛋更是全世界第一樣針對經期的輕鬆產品。「萬物由笑話開始，講笑話可以令人Relax，更可以將較敏感的問題或事情更容易解決。LuLu咁醜樣已經好笑，由她去做代言人幫助女性解決Period的煩憂，便最好不過了。」</p><p>有「經期」出奇蛋，嚟M唔使怕！</p><p>AnnChoi設計LuLu和經期出奇蛋，是為了打破傳統禁忌。帶出嚟M不再是尷尬事情的訊息，應是受人關心、關注的開心事。她的設計是將暖包放入蛋內，因為暖包可以紓緩經痛。至於無縫底褲可令女士們在月事時感到舒服一些，而手巾仔則讓大家於準備嚟M時，可以笑着面對。好似LuLu咁，日日都咁開心，嚟M冇有怕！經期出奇蛋將會於書得起（12月1日）、LOG-ON、DCDesignGallery和Kapok（12月4日）發售。</p><p>AnnChoi簡介：</p><p>一見AnnChoi的工作室滿地電線，就知她是一個「多媒體人」。她曾任職電視台、報紙和雜誌等工作，現在是全職攝影師外，亦有參與設計和創作的工作。她曾經遠赴美國和德國學攝影，亦曾修讀香港藝術學院和理工合辦的應用媒體藝術學士學位課程，Ann就是於這段時期設計了LuLu這個公仔角色。之後她亦在理工的SchoolofDesign修讀多媒體科藝理學碩士學位課程。 http://www.annchoi.com </p><p>LuLu遊街見粉絲</p><p>12月6日至8日，LuLu將會於早、午、晚3個時段，分別在尖沙嘴、銅鑼灣和旺角跟大家見面。大家可以碰碰運氣，看看有否機會與LuLu相見，鍾意LuLu的Fans咪錯過喇！<br>  http://www.luluism.com </p><p>查詢</p><p>書得起（21267533）<br> 銅鑼灣軒尼詩道439-441號香島大廈1樓A座<br> <br> LogOn（25062888）<br> 銅鑼灣時代廣場B1地庫　</p><p>嚴選7大受歡迎醜樣公仔</p><p>醜樣角色公仔當道，又豈止LuLu一個。近年有不少趣怪肉酸公仔跑出，不少角色都深入民心。雖然大部份都並非主角，但一樣大把他們的造型玩具發售。經過一輪調查，發覺最受歡迎係《筋肉人》內的咖喱飯黑人角色，果然越醜越有市場。</p><p>咖喱飯黑人＠《筋肉人》特徵：有碟日本咖喱飯喺個頭上面，個嘴超大。<br> $299（一套5個角色發售）/d</p><p>死神流克＠《死亡筆記》特徵：鋸齒頭，勁大眼。$40/a</p><p>花師奶＠《我們這一家》特徵：勁大個口，勁愛唱「別怪她」。$228/c</p><p>宇宙大王＠《IQ博士》特徵：屁股生在頭上，身體綠色的外星人。$188/c</p><p>卡卡西隻八哥狗＠《NARUTO狐忍》特徵：塊面勁多皺紋。$55/a</p><p>Molly（本地設計公仔）特徵：個樣好鬼苦瓜亁。$600/d</p><p>FreddyVsJason＠《鬼王再生》特徵：爛面惡樣的Freddy。$199（一套4隻）/b</p><p>街訪：邊個最醜樣?<br>黃先生</p><p>我會選擇宇宙大王最醜樣，因為佢個PatPat生喺個頭度！</p><p>袁先生</p><p>我會話花師奶最醜樣，但係佢醜得嚟好得意！</p><p>陳小姐</p><p>我覺得咖喱飯黑人最醜樣，佢個樣乞人憎，但又好鬼Cute！</p><p>Carmen</p><p>咖喱飯黑人喇！佢個嘴好醜樣，但好得意！</p><p>Chris</p><p>我會話宇宙大王，佢個PatPat喺個頭上面，核突但都幾Cute！</p><p>查詢</p><p>a.的飾樂（97419898）<br> 旺角信和中心一樓141號舖<br> <br> b.ANT（23906531）<br> 旺角兆萬中心一樓113號舖<br> <br> c.征服世界（27830172）<br> 旺角信和中心G23號舖<br> <br> d.玩具狂熱（23884677）<br> 旺角兆萬中心二樓216-218室</p></body></html>