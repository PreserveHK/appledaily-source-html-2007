<html><header><meta charset="utf-8"><title>特稿：「射唔入，不一定渣」</title></header><body><h1>特稿：「射唔入，不一定渣」</h1><p>自少受曾效力流浪的父親許祖賢薰陶下，強尼早已對足球產生濃厚興趣，還培養出一份對足球的敏銳觸覺。<br> 強尼說：「一般人睇波，看到前鋒射唔入，多數會說：『咁渣架，咁都射唔入！』但家父因為踢過職業足球關係，睇波會留意很多環節，還不時對我們說：『射唔入，並不一定是前鋒渣，可能是防守好呢！」</p><p>父與郭家明同期踢流浪</p><p>與郭家明及黎新祥等名將同期的許祖賢，在甲組闖蕩3年後因工作關係最終放棄球員生涯，但近年仍不時與強尼一起入場觀看本地甲組賽事。強尼說：「我同細佬，好細個已跟爸爸去球場踢波，細路仔去到球場踢波梗係要射波啦，但爸爸總先教我們傳波同控球等基本技術，當時會覺得悶到暈，但成長後始知道基本功的重要性。」<br> 「可能自細跟父親看波，在他的提點會很留意球隊踢法同個別球員能力，而現在擔任足球節目主持除分析數據之餘，也特別着重球隊及球員細微之處，所以每日也會翻看錄下球賽的影帶，以了解各隊近況。」</p></body></html>