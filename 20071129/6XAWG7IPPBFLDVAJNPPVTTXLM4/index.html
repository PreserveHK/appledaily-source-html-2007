<html><header><meta charset="utf-8"><title>大獲好評之五：牛肉漢堡，食足兩星期都唔厭！<br></title></header><body><h1>大獲好評之五：牛肉漢堡，食足兩星期都唔厭！<br></h1><p>開業只有5個月的歐陸式餐廳simplylifebakeryCafe，只不過是幾個月時間，已經榮登openrice10月份好評餐廳十大之一，成功俘虜一眾麵包精、蛋糕怪，全靠每日不停新鮮供應的法式麵包，不同類型的酥餅、麵包等，實而不華的外表，其實是由一糰糰優質麵粉、一雙雙搓揉不停的巧手、一部部由歐洲特製的烘焙機烘焙出來的精心傑作。網友cheesy_cheesy就大讚這兒的麵包：「sofar食過咁多款bakeryproducts，每一款我都好鍾意，全部都係一食落去就鍾意！好彩我唔係住喺附近，否則一定會成日買！」即使跟餐的麵包，端上枱都係暖笠笠，外脆內軟，唔使搽牛油已經好好味！<br>除了大熱麵包，有機十穀米、糙米、野米等健康食材製成的飯也大受歡迎，難怪openrice的為食鬼均大讚米飯勁有咬口、勁飽肚，牛肉漢堡包亦屬驚喜之作，店長更說有客人連續兩星期，每天也「柯打」此包作午餐！另外，不妨一試此處的切餅及花茶，切餅很合港人口味，不會甜到漏，跟淡香的凍花茶很匹配，下午茶時段，特別多老外及日本人，帶埋小朋友齊齊Tea一Tea，認真識嘆！<br><br>記者：盧家蕙　<br>攝影：伍慶泉</p><p>乍看蛋糕賣相，以為是大蛋糕吧？其實是迷你版，切餅份量而已。（$23至$28）</p><p>牛肉漢堡　$78</p><p>將牛肉先剁碎再煎至7成熟，撒上鹽及胡椒調味，麵包皮鬆軟，伴以大大兜脆薯條，份外滿足。</p><p>香濃蘑菇十穀飯　$68</p><p>以十穀米、蓮子及多種菇菌混成的飽肚飯，食材先浸泡5至6小時，口感煙韌，油份不多。</p><p>simplylifebakeryCafe（22657418）<br> 地址：九龍塘又一城商場2樓L2-42號店&#13;</p></body></html>