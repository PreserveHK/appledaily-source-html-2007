<html><header><meta charset="utf-8"><title>賭blog日記：大隱隱於市 - 仙道彬</title></header><body><h1>賭blog日記：大隱隱於市 - 仙道彬</h1><p>29/11/2007.....<br>天晴</p><p>最新動態<br> 蘋果波神前晚見到愛隊阿仙奴「斷纜」，今日決定行開散散心，所以由小弟代為撐場。<br> 賭波同賭馬好似，可供參考嘅數據多到你唔信：賭馬有人睇血統、有人睇往績，其他如騎練檔位步速都有人揸住嚟賭；賭波看似簡單，亦有唔少人另闢途徑，博球隊單跳、反底、早場特佳等，當正賭「大細」，自得其樂。<br> 唔好笑人，呢啲街坊智慧，有時都幾有用。自從拍住一眾賭波名家，開始逢周四晚做網上節目《拉闊足球場》後，有機會聽到來自港九新界甚至英國嘅讀者，分享賭波心得同經驗。佢哋分析球隊實力、講吓賽績未必夠我哋熟，之但係一樣贏到錢，靠嘅就係獨門心得。<br> 好似前幾集，有位讀者打上嚟講佢買英冠嘅策略，話呢個聯賽場數多，前列球隊輸十場八場都冇所謂，所以佢往往睇準買前列隊對家。前晚就試吓買屈福特同查爾頓對家，結果中到應。大隱隱於市，市井間大把賭波高手。你有心得？記住今晚8點上《拉闊足球場》講波經，仲有大把獎金獎品等你。<br>  http://hk.myblog.yahoo.com/footballexperts/ <br> 逢周一至五見報<br> <br> 仙道彬<br> 股市大旺，英超盛世，大家齊來贏多啲！</p></body></html>