<html><header><meta charset="utf-8"><title>TerryRichardson<br>獨家操刀　小龍D嫂上身</title></header><body><h1>TerryRichardson<br>獨家操刀　小龍D嫂上身</h1><p>本來，叠埋心水，以為今回可以省點工夫，寫少點字。因為，一聽TerryRichardson呢個名，全世界都唔多會理字，齋相已經好滿足。可惜如意算盤打不響，因為真人不露相，片言隻字點都講唔晒Terry。這名爆癲荷李活曳仔CelebPhoto君臨太平山頂，在手舞足蹈狂Snap四粒鐘之後，同今晚幫品牌DieselKickOff其攝影作品展之前，徐徐拋低以下金句遺愛人間：時戴令，就係咁享受的一件事。<br><br>記者：梁敦濂<br>攝影：TerryRichardson（小龍）、楊錦文（花絮）<br>Model：小龍</p><p>天大面子情商TerryRichardson客串一輯時戴令，其實源自一場Diesel同WingShya以及Terry的緣份精華遊。計埋07「GlobalWarmingReady」獲獎廣告，Terry已先後兩次為Diesel的廣告操刀。今次來港乃專程為港版Rio一書做拍攝，並且在拍小龍（陳國坤）之後，以極速替我們拍下這個Styling。<br> <br> Diesel黑色ZipUp外套$5,700、牛仔褲及波鞋（小龍'sOwn）</p><p>Diesel黑色ZipUp外套$3,550</p><p>我唔憎科技，不過，我更愛我的YashicaT4，因為夠簡單。</p><p>T-骨檔案</p><p>Terry花名T-bone，阿媽係時裝設計師，阿爸係攝影師。65年生於紐約，在荷李活大也在荷李活壞。校內組過崩樂團後，專心影人，少少鹹多多趣。現為多位Celeb之御用Photo，包括狄卡比奧、KarlLagerfeld、TomFord、Jay-Z等等。</p><p>曳仔訪問金句</p><p>■我的拍攝靈感明顯來自性。性，給我啓動的能量。<br> <br> ■拍照時脫光光的模特兒確實令我瘋狂。<br> <br> ■拍自己喜歡的東西，是一種享受，有活在當下的興奮。否則，我只是肉體在拍，靈魂一早就返酒店張大床去了。<br> <br> ■那些性感照也藏有強烈喜劇感，我喜歡讓人看到照片時發笑。</p><p>TheMakingOf<br>惡搞杜莎夫人</p><p>好些人喜歡TerryRichardson，因為他可愛，也因為他活躍過度，因為他政治不正確，因為他惡搞。拍攝前，導遊WingShya先為Terry安排一遊杜莎夫人蠟像館。豈料曳仔鍾意到不得了，Snap得性起！原來，Terry足迹遍佈城城膊頭、夢露裙底以及AngelinaJolie心口，仲夠膽插李小龍隻眼，曳到爆。
</p><p>Terry上小龍身</p><p>搵得小龍，當然係玩KungFuCinema元素。搞完杜莎夫人，Terry就上凌霄閣同附近一帶視察環境，並千叮萬囑小龍在拍攝時「Don'tStop」，皆因Terry實在非常喜歡拍MovementShot。<br> 一開始，小龍除衫，然後不斷在老襯亭附近山徑擺Pose，熱完身，小龍終於上身！跟住Terry都除埋一份，二人如大細路，打來打去玩到癲。如是者一邊Snap一邊扮李小龍出招，搞了半天，成班人包括導遊WingShya同埋班Diesel高層在內，開始懷疑Terry仲記唔記得要搞08初春系列個時戴令，突然Terry爆出一句，「That'ssocool！Let'sdothis！」哦！即嚟！</p><p>WingShya解構曳仔時戴令</p><p>「真心話，真係好曳!」香港著名攝影師WingShya這樣形容TerryRichardson。「佢嘅作品經常隨意流露性暗示，尤其當年影那些摔角Feel面具相，Terry腦裏面好似有一樣嘢，可以不斷Stimulate自己，然後將自己Mould入去個拍攝氛圍同狀態嗰度，好勁，而且無得學。個人好Artistic，係一個TrueArtist，無論人同作品都非常坦白，而且絕對知道自己做緊乜。就算做CommercialProduct都有辦法擺到自己元素入去。」</p><p>瞧性</p><p>想見曳仔真人同佢充滿SexualEnergy的攝影作品﹖今晚去到位於中環皇后大道中20號太平行的BRAVE就可以瞧聖!曳仔會同劉米高一齊主持由Diesel呈獻的「FromRiotoHongKongbyTerryRichardson」，8點開波，不過係PrivateFunction。明天開始正式對外開放，朝11晚8。查詢：25250559。</p><p>Diesel08初春系列精選單品</p><p>Deisel（25212006）<br> 中環安蘭街4-6號地下</p></body></html>