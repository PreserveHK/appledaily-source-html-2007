<html><header><meta charset="utf-8"><title>瀧與翼巨蛋谷新歌</title></header><body><h1>瀧與翼巨蛋谷新歌</h1><p>尊尼偶像組合瀧與翼成員瀧澤秀明同今井翼，前日喺東京巨蛋舉行「棒球明星賽2007」擔任表演嘉賓。佢哋喺比賽中場休息時段現身，喺40,000名球迷前演唱下月8號推出嘅新歌《SAMURAI》。身為棒球迷嘅今井翼就話好興奮，至於瀧仔就話希望作賽嘅棒球員好似歌名一樣，發揮武士道精神喎。</p></body></html>