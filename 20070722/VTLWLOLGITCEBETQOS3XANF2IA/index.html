<html><header><meta charset="utf-8"><title>隔牆有耳：當名作家遇上好人 - 李八方</title></header><body><h1>隔牆有耳：當名作家遇上好人 - 李八方</h1><p>《品三國》作者易中天噚日喺書展舉行座談會，講講自己對香港對內地嘅感覺，吸引唔少市民捧場。雖然好多人擔心香港回歸後會淪為中國省市，失去特色，但易中天似乎唔係咁諗。<br> 佢喺座談會上講到，早幾日要搭10點船去澳門，由於人生路不熟，就早咗成個鐘去到碼頭。可能個樣有啲迷惘咁，有個職員就問佢坐幾多點船，佢話坐10點，個職員就同佢講，其實佢可以提早坐其他班次嘅船，仲好主動帶埋佢去到閘口，全程態度極好。<br> 易中天覺得呢啲服務喺內地真係匪夷所思，邊有人帶路帶得咁有禮，佢第一次嚟香港，原本唔覺香港有乜特別，𠵱家明晒！後來個職員仲同佢講，自己都係打好呢份工啫，易中天就好鬼感動，最希望呢種精神可以擴展到內地喎。&#13;</p></body></html>