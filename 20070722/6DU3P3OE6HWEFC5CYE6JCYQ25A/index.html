<html><header><meta charset="utf-8"><title>散戶連線：撐寶哥哥趁低吸東亞</title></header><body><h1>散戶連線：撐寶哥哥趁低吸東亞</h1><p>東亞李國寶俾美國證監指控，可能涉及用操縱或欺騙手段買賣股票，考慮民事起訴佢，東亞銀行（023）呢兩日股價應聲下跌1.5%。Surewin18話：「李家係咪今年犯太歲？細佬國章冇得撈局長個位，大佬國寶又俾美國佬告。」滙息金油債股亦話：「慢吓手，兩兄弟手拖手，齊齊落台都似。」<br> 有唔少網友撐寶哥哥，唔信佢涉及內幕交易，FW話：「冇理由為咗益人，自己冒咁大險，佢幾有誠信㗎噃。」JCWK亦同意：「李國寶係食腦嘅人，一定知有乜後果，所以唔信佢會咁做。」但Qoo888888好抵死話：「佢可能以為自己真係『國寶』，冇咁容易有事呢！」</p><p>等跌落43蚊入貨</p><p>Zuoleft就覺得寶哥哥一定冇事：「以佢嘅背景點會咁易有事，換着其他人，一覺瞓醒，已經有大班警察同FBI等緊喇！」Andyssss亦話：「喺美國，有錢就告唔入㗎喇！」<br> Spirit2008就想趁呢個壞消息，低價撈番隻東亞。Bob_Yeung亦話：「趁佢跌一跌，可以執吓平貨。」Spirit_07就想佢跌到落43蚊先至入貨。東亞上周五收報45.6元。<br> <br>  http://www18.discuss.com.hk/viewthread.php?tid=4780488&amp;extra=&amp;highlight=%A7%F5%B0%EA%C4%5C%5C%5C%5C_&amp;page=3 </p><p>報料站</p><p>歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>