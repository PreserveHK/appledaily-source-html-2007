<html><header><meta charset="utf-8"><title>散戶連線：網友望天工成翻版玖紙</title></header><body><h1>散戶連線：網友望天工成翻版玖紙</h1><p>新股跌穿招股價唔係冇，但暫時嚟講仲係唔多，所以好多散戶有理冇理，抽咗先算，就以上周三（18號）截止認購嘅天工國際（826）為例，即使聲勢差啲，都超額認購逾400倍，難怪ghost2800話：「抽到就有機會賺大錢，就算輸都係一百幾十，問題係你要有運，俾你抽中先得。總之今明兩年都係抽獎年！」<br> 不過，天工之前嘅聲勢可能弱咗少少，所以moto1068好擔心咁問有冇人抽，「好似冇乜人理呢隻咁，但龍頭+爆孖展。」講到咁都知佢有抽，仲話中咗即日閃，主要睇好法巴做保薦人。</p><p>睇好法巴做保薦人</p><p>除咗moto1068，好多認購天工嘅散戶，都係因為法巴而抽，好似yylam713就話：「呢隻嘢OK㗎，不過好似冇乜人吼佢咁，BNP做保薦，表現都算好好，玖龍紙業（2689）有辦你睇。」ducklhl亦話：「玖龍上次我冇份，所以我決定抽、抽、抽、抽。」<br> <br>  http://www12.discuss.com.hk/viewthread.php?tid=4763575&amp;extra=&amp;highlight=%A4%D1%A4u&amp;page=1 </p></body></html>