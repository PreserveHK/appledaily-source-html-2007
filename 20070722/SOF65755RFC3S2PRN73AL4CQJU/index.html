<html><header><meta charset="utf-8"><title>英超施風襲港全面睇<br>4渠道直播饗球迷</title></header><body><h1>英超施風襲港全面睇<br>4渠道直播饗球迷</h1><p>今日我Elise繼續同大家介紹巴克萊亞洲錦標賽，作為大會指定電視台，nowTV將在24及27日把各場賽事，轉播至全球超過130個國家及地區。<br> 為了迎合今次香港站的錦標賽，nowTV體育台一眾評述員、編輯日以繼夜為今次賽事做足準備，更加特別炮製一個名為《巴克萊亞洲錦標賽英超旋風》的特備節目，集中介紹今次東來的英超球會一些小資料，以及訪問本地球迷的反應等。</p><p>順道為香港宣傳</p><p>除此之外，難得賽事將在世界多個國家及地區播放，當然要順道宣傳一吓香港。在特備節目當中，除了賽事資料外，仲有一些關於香港的旅遊熱點片段，這個宣傳片特意為今次賽事而設，希望世界各地球迷除了欣賞球賽之外，亦可以見到香港美麗的一面。<br> 如果大家買唔到飛，屋企又無裝到now都唔緊要，因為今次賽事將破天荒會以4種渠道直播，即是寬頻電視、寬頻上網、固網電話及流動電話4個媒體。各位只要是PCCW的流動電話或eye多媒「睇」固網電話，又或者是netvigator寬頻的用戶，都可以透過上述幾個媒體去欣賞今次亞洲錦標賽的現場直播，在任何地方都可以感受到現場氣氛。（三之二）</p></body></html>