<html><header><meta charset="utf-8"><title>柳時元捐錢救新潟</title></header><body><h1>柳時元捐錢救新潟</h1><p>日本新潟日前發生6.8級大地震，災情嚴重。極受日本師奶歡迎嘅韓星柳時元，前日就慷慨捐出近65萬港元賑災。柳時元話去年曾經喺新潟舉行演唱會，故此希望為當地災民盡一分力。另外，深田恭子、妻夫木聰所屬嘅事務所Horipro亦捐出約32萬港元幫助當地災民。</p></body></html>