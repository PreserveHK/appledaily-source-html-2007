<html><header><meta charset="utf-8"><title>港男水上鬥鬆踭<br>「穿奶仔」袁偉豪谷肌甩女友</title></header><body><h1>港男水上鬥鬆踭<br>「穿奶仔」袁偉豪谷肌甩女友</h1><p>16位候選香港先生昨日赤膊上陣進行水上競技，3號顏桂洲與10號單俊偉在水中搶鯊魚玩具，顏桂洲竟出陰招鬆踭。而被落選港姐女友邱詠恩在網上大爆戀情的「穿奶仔」7號袁偉豪昨日除去乳環，並否認對方是其女友。</p><p>應屆16位候選香港先生昨日聯同黃長發、鄭健樂及彭冠期，在沙田麗豪酒店出席「捕鯊行動」記者會，一眾港男赤膊上陣，分「少年組」及「盛年組」進行水上競技。4號鄭家俊及6號李豪再現小學生排骨身材，而現年43歲的12號秦耀文就表示已減去7磅，不過其腰間腩肉仍無所遁形。</p><p>與女友劃界線</p><p>早前被發現穿乳環的肌肉型男7號袁偉豪，昨日沒戴乳環，提到有報道指他向去屆落選港姐女友邱詠恩要求在參賽期間協議不見面，女方更在blog內大呻擔心從此會有更多異性接近男友，袁偉豪昨日否認邱詠恩是其女友，他說：「唔係女友，我哋係朋友，大家少見面冇問題，佢係我bestfriend，唔需要特登打畀佢問佢，佢都係喺網上表達自己嘅感覺啫。」<br> 由1號至6號組成的「少年組」，昨日在「輕功水上飄」環節全部都未能成功走過池中浮床，眾人只能如BB爬行大賽般爬過浮床，表現滑稽。其中4號鄭家俊事先向監製何小慧表明不懂游泳，不過鄭家俊事後接受訪問時就死撐識游水，他說：「少少唔識，唔係完全唔識，唔過頭都可以嘅，我只係唔擅長呼吸，換唔到氣啫。」</p><p>捕鯊批踭惹火</p><p>另一環節是參賽者鬥快潛入池底搶鯊魚玩具，3號顏桂洲對壘10號單俊偉時，混亂之際顏桂洲竟向對方鬆踭，其後先上水的顏桂洲欲伸手助對方上水，單俊偉並沒理會，事後二人卻否認競技期間因發生碰撞而不快。<br> 採訪：卓美娟<br> 攝影：陳俊強</p></body></html>