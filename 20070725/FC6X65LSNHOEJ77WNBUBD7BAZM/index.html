<html><header><meta charset="utf-8"><title>絕迹公眾泳灘<br>AmandaS.天台晒水着</title></header><body><h1>絕迹公眾泳灘<br>AmandaS.天台晒水着</h1><p>混血名模AmandaStrang昨日往九龍灣出席一家具店活動，近日香港氣溫甚高，她自爆最愛穿上泳衣在家中小天台曬太陽看書。對於陳柏霖被拍到與模特兒女友Mandy在沙灘耍樂，Amanda稱盡量不會去公眾沙灘，更沒膽像在法國般裸曬。</p><p>名模AmandaStrang昨日夥同一名男模在九龍灣MegaBox出席B&amp;Q家具店活動，現場一名園藝師傅更教Amanda修剪一盆鑽石玫瑰，Amanda一時聽錯說：「吓？鑽石唔貴？」</p><p>天台BBQ派對</p><p>最近香港十分酷熱，問Amanda有何消暑妙法？她說：「我會着泳衣喺屋企天台一邊曬太陽一邊睇書，都幾寫意。」問她在家天台曬太陽不怕被鄰居偷看嗎？Amanda說：「我好小心嘅，有個位係冇人睇到嘅，最好就買埋個BBQ爐，約埋班朋友開天台BBQ派對就好啦。」<br> 問到在法國長大的Amanda會否在港嘗試裸曬？她說：「香港就唔得啦，因為香港人都冇裸曬習慣。」&#13;</p><p>避談好友激吻</p><p>日前陳柏霖被拍到與模特兒女友Mandy在沙灘耍樂，Amanda對此說：「我盡量唔會去好似淺水灣呢啲人多嘅公眾沙灘，不過其實一男一女去沙灘玩冇乜問題啫，佢哋又唔係做啲唔好嘅事。」記者指早前Rosemary與男友在沙灘激吻算不算不好的事？她說：「嗰篇報道我冇睇過，所以答唔到你。」<br> 採訪、攝影：GeneNg</p></body></html>