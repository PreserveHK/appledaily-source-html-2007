<html><header><meta charset="utf-8"><title>蘇said：保分唔搵前夫整頭 - 阿蘇</title></header><body><h1>蘇said：保分唔搵前夫整頭 - 阿蘇</h1><p>「保分」因為唔撐老公、又年紀大冇晒新鮮感，人氣大插水係人都睇得出，查實佢都算有番啲渣拿，因為單離婚新聞間接令佢多咗工作，又肯滴兩滴眼淚哭哭啼啼，總算keep住見報率啦。保分頭也不回唔撐佢老公，要做就梗係做盡啲啦，以前佢把秀髮除咗佢老公，其他人都咪使旨意掂，家陣就唔同喇，可以話秀髮任君摸呀，要keep住個搵食頭，保分自然急急腳搵個第二間salon度hea啦，有人就見到佢近日喺中環另一著名髮廊出現，好多名人好似「千金」都係幫襯呢間salon嘅，保分當然繼續大支嘢，吹個頭都要出入VIP房啦。<br> 撰文：阿蘇<br> 本欄逢周一至六刊出</p></body></html>