<html><header><meta charset="utf-8"><title>完美主義：雕花索甲</title></header><body><h1>完美主義：雕花索甲</h1><p>想夏天有靚腳甲着拖鞋出街，不如參考今季大熱腳部花甲款，再跟美甲師學點技巧。若覺雙腳未夠完美，勸你勤做護理惡補。最近有新美甲店開張，第一次做護理可享優惠收費兼獲贈甲油，係咪心郁郁呢？<br><br>記者：郭佩韻<br>攝影：陳偉強<br>Model：Tobee@Starzpeople</p><p>閃石波點大熱</p><p>腳部花甲大熱圖案，波點依然，事關波點顏色百搭，夏天尤以粉紅、黑、白3色配搭最鮮明，10perfectnails美甲師Elvie話：「一般腳部花甲，主力多在腳趾公，因為甲片最大，花款可以較多，其他4趾則通常是塗同色甲油，或再加閃粉配襯。」</p><p>花甲收費：</p><p>腳甲圖案單隻甲片計，每隻由$40-$80不等，由現在起至8月5日均獲八折優惠。（10perfectnails）</p><p>每星期必磨死皮</p><p>後生細女，偏偏雙腳又亁又皺，單睇雙腳仲以為係幾十歲中女，美甲師Elvie建議大家：「每星期最好做1至2次護理，如果怕浪費時間，可以趁冲凉後用腳刨銼磨走死皮，再塗保濕cream，令對腳鎖好水份，咁就唔怕皺皮啦！」</p><p>Steps</p><p>1.用溫水浸腳軟化死皮，加速血液循環。<br> <br> 2.用浮石或腳刨銼磨走死皮，尤其後踭位置，再用磨砂膏按摩雙腳作深層清潔。<br> <br> 3.塗上一層薄薄腳膜，用保鮮紙包裹及穿上腳套約20分鐘便完成。</p><p>Tools</p><p>十字花最易畫</p><p>畫腳部同手部的花甲技巧相若，不過畫腳甲就先要掌握腳甲大小畫圖案，以免甲片範圍不夠大。以下是一個閃金十字架圖案，以黑白做主色，畫法簡單，不妨買甲油及美甲工具，自己在家試畫啦。
</p><p>讀者優惠：</p><p>由即日至8月5日憑此印花到尖沙嘴海港城Faces的10perfectnails分店，可以$200享用價值$380的「基本手甲及腳甲修護」服務一次，兼送essie亮麗甲油（5ml）一支。查詢：21159009<br> <br> ．必須憑報紙上的印花才可享有優惠。</p></body></html>