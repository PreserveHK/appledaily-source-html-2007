<html><header><meta charset="utf-8"><title>3折搶SK8-Hi</title></header><body><h1>3折搶SK8-Hi</h1><p>潮界中青長鞋款多的是，Vans同Converse可以話係當中佼佼者，SK8-Hi或AllStar絕對長賣長有。長着長有成為不老鞋款全因易襯又耐看，人人啱着。今日WalkerShop有四店Vans作大減價開倉，大部份Vans鞋款低至三折，二百蚊就有交易。咁平，買對返屋企舊換新，動作慢當然冇新鞋放暑假啦！<br><br>記者：許維雅　<br>攝影：伍慶泉<br>Model：Jimmy@HKGenesis</p><p>$179買長青SK8-Hi</p><p>在Vans眾多鞋款之中，SK8-Hi絕對係不少對Vans有興趣的人的入門首選。原因同樣離不開「星」字，例如木村、Eason、余文樂等都有一對傍身。其修長的外形，襯短褲定牛仔褲都一樣冇問題，咁易着，又難怪成為潮男潮女家中必備的踩鞋之一。今次開倉減價最多款式亦係SK8-Hi，淨色系列絕對係推介。</p><p>$99買品牌最愛交叉款Slip-on
</p><p>除了SK8-HI外，79年推出的Slip-on可以話係另一Vans標記，這對懶佬鞋係夏天必備，顏色、圖案令Slip-on上位速度加快。不少大牌跟VansCrossover都以呢個鞋款為首選，如MarcJacobs、A.P.C.及BEAMS等。今次開倉有淨色同大花圖案選擇，淨色更低於二折發售，$100唔使可以帶佢返屋企，毋須考慮！</p><p>板仔、高筒布鞋3折發售</p><p>其餘開倉款式還有板仔款的GILASKATE、CANTY，及感覺更低調的CHUKKABOOT，顏色多以淨色及黑白為主。GILASKATE價錢現減至半價，至於CHUKKA，以$159價錢帶返屋企做後備一樣化算。</p><p>開倉售賣點：</p><p>今次Vans開倉只限以下4間WalkerShop發售<br> <br> 太古城中心二期地下008號舖（25686800）<br> 九龍塘又一城L2-52號舖（22658662）<br> 荃灣愉景新城購物中心2樓19號舖（29402613）<br> 將軍澳新都城二期1樓1171-74號舖（31945162）</p><p>蘋果讀者獨享$50買拖鞋優惠<br></p><p>蘋果讀者只需憑印花購買任何Vans鞋一對，即可以以優惠價$50換購價Vans夏日人字拖鞋一對。數量有限，換完即止。<br> (*此優惠乃商舖與讀者之間協定，如有任何爭議，《蘋果日報》恕不負責。)<br> <br> ‧必須憑報紙上的印花才可以享有優惠。</p></body></html>