<html><header><meta charset="utf-8"><title>狄波拉笑住抱好孫</title></header><body><h1>狄波拉笑住抱好孫</h1><p>快將榮升嫲嫲的狄波拉昨日到中環錄影《志雲飯局》，獲陳志雲送贈手袋，作為替孫兒收利是之用，大會又安排一杯酸味濃郁的飲品讓拉姑品嚐，令她邊飲邊嚷：「好酸，好酸！」陳志雲表示寓意拉姑抱得好孫，逗得她笑逐顏開。</p><p>指肥姐抵抗力弱</p><p>拉姑大讚新抱張栢芝乖巧，又肯聽從醫生和她的說話，拉姑說：「我叫佢食乜、唔好食啲乜，佢都好聽話，之前叫佢臨生先食西瓜，佢就打電話畀我，叫我買西瓜畀佢食，不過我唔記得咗。」<br> 對於好友沈殿霞的健康狀況，拉姑表示肥姐並非接受化療，只是抵抗力弱，她說：「佢現階段最辛苦，醫生同佢治療緊，佢病咗咁耐冇抵抗力，藥又重、人瘦咗、天氣又熱，佢出嚟行得慢。」有指早前拉姑美其名是為丈夫舉行榮休兼生日派對，但實質是替肥姐冲喜，拉姑否認說：「唔係，冇呢啲事。」<br> 採訪、攝影：張俊銘</p></body></html>