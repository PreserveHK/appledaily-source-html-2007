<html><header><meta charset="utf-8"><title>澳版上海灘<br>Anniewho蘇豪插旗</title></header><body><h1>澳版上海灘<br>Anniewho蘇豪插旗</h1><p>時裝界汰弱留強，尤其香港呢個彈丸之地，若果要打響名堂除非你有雄厚實力。好似出道短短2年的Anniewho，以澳洲悉尼為基地，不過選擇先打入米蘭，於歐洲時裝重地扎穩根基，再戰香港，服飾以結合中西文化為賣點，有着上海灘的影子，剛於上周日於中環蘇豪區插旗開舖，目標明年凱旋歸澳洲繼續開舖，品牌有目標有實力，自然有機會留低。<br><br>記者：胡卓琳　<br>攝影：陳陶鈞　<br>Model：Riko@Starzpeople　<br>MakeUp&amp;Hair：AnitaWu　<br>AllaccessoriesfromMomokoHo</p><p>米蘭率先開舖</p><p>好多時裝品牌都夢寐以求打入歐洲市場，Anniewho就早於去年率先打入米蘭，開設首間專門店，而香港蘇豪區的第二分店，將成為亞洲主要市場，現在目標係明年澳洲悉尼的第三分店，各位請拭目以待呢顆時裝新星。
</p><p>牛仔花邊OnePiece裙$880<br> <br> 將中國特色的設計配上潮流的牛仔布料，古今合一，夠晒特別。</p><p>白色碎花青綠邊背心$580<br> 粉藍色Ruffles邊牛仔半截裙$680<br> <br> 雪紡料加Ruffles花邊，設計極之Feminine。</p><p>桃紅色花邊短袖OnePiece裙$880<br> <br> 每季生產約80個Items的服裝，當中必定會有Annie至愛的黑色及桃紅色。</p><p>中西萬花筒
</p><p>Anniewho全新系列作品以「EastandWestGarden」為主題，靈感來自旅遊北京頤和園同東京的櫻花的見聞，顏色當然唔少得繽紛花園應有的顏色，配搭絲綢、亞麻布和棉布等天然材料營造簡約高貴的風格。</p><p>首飾起家
</p><p>Annie話最初品牌是以首飾起家，後來到2005年正式推出服飾系列，一路以來所設計的首飾包括戒指、手帶等都極具中國色彩，Annie話各款首飾在米蘭極受外國人歡迎。</p><p>小鳳「Tee」
</p><p>Annie話外國人（包括佢自己在內）都淨係認得些簡單的中文字，所以設計呢件字款Tee的時候就只設計了「囍」、「女」同「勇」字三款，加埋兩粒小鳳仙裝的ChineseButton，認真Cute爆，此字款Tee將率先於香港店發售，隨後會於米蘭店有售。另外，亦有一些生肖PocketTee及圖案GraphicTee，全部均極富中國色彩。</p><p>Anniewho係乜水？</p><p>究竟Anniewho是誰，其實Anniewho的設計師全名是AnnieLin（站相中）生於香港，8歲移民澳洲悉尼，品牌改名Anniewho係想惹人注意，至少你會問「Annie．誰？」<br> 2005年，Anniewho首次於澳洲悉尼時裝展舉辦時裝表演，憑着不同凡響的設計理念而備受讚賞，及後2006年，Anniewho獲邀參與香港和洛杉磯時裝節，2007年Anniewho再次於香港秋冬時裝節上大放異彩，最近更應邀參與2007澳洲時裝節展出其春夏系列，並於香港剛開設亞洲首間專門店，現在你大概唔需要問Annie係乜水啦！</p><p>銷售點：<br> Anniewho（28696083）<br> 中環蘇豪區卑利街50號&#13;</p></body></html>