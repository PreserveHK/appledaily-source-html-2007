<html><header><meta charset="utf-8"><title>改名後最新系列<br>ksubi冇變心</title></header><body><h1>改名後最新系列<br>ksubi冇變心</h1><p>作個大膽假設，假若LV改名，問心你仲會唔會繼續DieHard支持？改了名的LV仲係唔係LV?的確好令人猶豫哩。不過澳洲品牌ksubi就一於少理，與其同"Tsubo"無止境爭執下去，索性由tsubi改為ksubi，花精神致力發展仲好。新季貨品陸續抵港，ksubi內涵實力冇變，大把星級Fans都一樣冇變心，改咩名都好啦。<br>記者：胡卓琳<br>攝影：楊錦文<br>Model：Pei@Starzpeople<br>MakeUp&amp;Hair：JaniceLam&#13;</p><p>灰色OversizePrintTee$1,550（a）<br> 深藍色窄腳褲$2,280（a）<br> 粉紅色"Plastic"太陽鏡$1,900（b）<br> 氣球頸鏈$1,450（c）<br> ksubi向來喜歡以OversizeTee作賣點，簡單一件超巨型Tee就可表現品牌愛反叛的一面。&#13;</p><p>白色人像OversizeTee$1,680（a）<br> 氣球鹿仔頸鏈$1,750（c）<br> ksubi喜歡用人像，大大個頭，包保你認得ksubi出品。</p><p>螢光Print白色Tee$1,180（a）　螢光黃色高腰牛仔褲$2,250（a）<br> 短身牛仔褸$3,450（a）　紅色"Willy"太陽鏡$1,500（b）<br> 高腰牛仔褲係ksubi今季其中一個力推Item，回歸80年代，包括呢隻唔係人人Handle到的螢光黃。</p><p>粉紅色短袖Tee$1,180（a）<br> 淺藍色高腰短褲價格待定（a）<br> 閃石子彈頸鏈$1,450（c）<br> 除了最多Fans的窄牛仔褲，呢條高腰短打同樣吸引。</p><p>改名避是非</p><p>樹大招風，當kusbi於澳洲本土打響名堂，打算進軍國際時，就因為tsubi名字跟美國一個鞋履品牌"Tsubo"相似而惹來爭執，為免更多煩擾的法律爭拗，tsubi索性從今季開始，所有澳洲以外地方的都改名為ksubi，讀音不變（k不發音），而品牌Logo都只是取巧地在小草「t」字上加了一橫，變成「k」。ksubi（前tsubi）成立於2000年，繼早前成功進駐美國時裝之都紐約後，亦即將在西岸的洛杉磯開設分店。短短幾年間已強勢打入海外市場，改名啫，怕乜。</p><p>優質洗水牛</p><p>ksubi老牛賣點在於其優質的洗水，加上柔軟的質料，尤其出色的是一系列女裝窄腳褲，當你去到澳洲見每個鬼妹褲上都總有ksubi十字Logo就會明白土產ksubi對他們的重要性，而且ksubi堅持全線澳洲生產，製作認真。</p><p>明星最Buy「eye」</p><p>kusbi「eye」系列是品牌在04年與太陽鏡設計師GraemeMulcahy合作的成果。系列的不少鏡架更是以設計師的好朋友命名，當中包括"Milka"、"Ozlem"、"Huw"和"Willy"等。其眼鏡系列名人Fans眾多，本地就衞氏兩姊妹齊齊戴。</p><p>看似Vintage男裝</p><p>男裝ksubi，剪裁鬆身，設計簡單，加上其選取的棉質材料很柔軟，很有Vintage味和舒適感。</p><p>中外星級Fans一籮籮<br>Wyman同Eason撞衫都要着&#13;</p><p>Ksubi的Fans遍佈中外，其牛仔褲和眼鏡系列星級捧場客一大把，包括國際超模KateMoss、ParisHilton、碧咸夫婦等等。本地粉絲代表就有型人Wyman、Eason、Fiona等等等等，Wyman應該唔介意同Eason撞衫嘅，上季的哈哈笑Tee，同款幾色一樣照着幾次，撐到底咁話。</p><p>（a）LaneCrawford（21183428）尖沙嘴廣東道3號<br> <br> （b）LaneCrawford（21183388）中環國際金融中心Podium3<br> <br> （c）D-mop（22034130）銅鑼灣京士頓街8號地下B舖（所有飾物將於9月有售）</p></body></html>