<html><header><meta charset="utf-8"><title>散戶連線：有賭未為輸股民繼續玩</title></header><body><h1>散戶連線：有賭未為輸股民繼續玩</h1><p>噚日恒指嘅表現好似過山車，開市升三百幾點，未企穩已經倒跌番三百幾點，全日上落成六百幾點，最終微跌12點，收報22443。好多散戶賬面蝕唔少，Homewind呻：「噚日蝕咗足足成40萬，坐晒艇！」<br> 七舅父亦話：「呢兩個禮拜，由賺幾萬，變咗倒蝕成廿萬，不過一日未放都未知輸贏。」Kevin_kevin1234就更慘：「足足輸咗半年人工！」<br> fwho好無奈：「噚日又冇咗4萬，兩日加埋唔見咗13萬，唉！早知星期一就沽貨啦。不過，都仲未使坐艇，只不過由兩萬一升上嚟賺嘅，呢兩日一Ｑ清袋啫。」</p><p>一日未放未算輸</p><p>一個自稱任志剛嘅網友對後市仍然有信心：「唔怕話畀大家知，自己成手『輪』，大嗱嗱一百萬冇晒，但係仲未沽，因為相信個市月中會升番！」<br> Piffle就好好彩：「家吓都仲賺緊，因為手上嘅貨都係低價買入，不過呢兩日賬面少賺咗兩萬五。」松sir就話：「反正筆錢又唔等住使，一日未放都仲唔算輸，我要同股市玩遊戲。」<br> <br>  http://www18.discuss.com.hk/viewthread.php?tid=4900403&amp;extra=page%3D2&amp;page=1 </p><p>報料站</p><p>歡迎提供網上財經趣聞，資料一經採用，酬100元。<br> 請附姓名、電話及電郵地址，交business@appledaily.com</p></body></html>