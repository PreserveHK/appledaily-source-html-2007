<html><header><meta charset="utf-8"><title>煲劇全攻略：《十二金釵》解讀女人心<br>Sammi悼美貌　超儀展詩意</title></header><body><h1>煲劇全攻略：《十二金釵》解讀女人心<br>Sammi悼美貌　超儀展詩意</h1><p>女人是世上可塑性最高的東西，在陳輝陽新碟附送的《十二金釵眾生花》DVD中可以見到。他找來卓韻芝、林夕、古天樂、金培達、麥婉欣、蔡卓妍、高輝、夏永康、小克、區雪兒和鄭秀文做導演，以不同角度拍攝女人，煲碟妹好有興趣看看他們眼中的女人是怎麼樣。</p><p>由音樂人陳輝陽創作的唱片《十二金釵眾生花》，一首《三千年後》找來李香琴獨白，配以關淑怡迷幻的歌聲，技驚四座。隨碟的DVD也不容忽視，12首歌MV中，陳輝陽找來音樂人、藝人、攝影師和漫畫家等人執導，每個MV內容均有不同話要說，甚具藝術氣息。</p><p>搬佈景返家拍</p><p>林夕和shyalala合作拍的《Vissidarte》以不同靚女相為主題，並引用了老子《道德經》做字幕；麥婉欣拍攝多個女角，其中何超儀穿上宮廷裝；至於高輝的《星星月亮太陽》則是賣火柴的女孩卡通片進化版。<br> 而首次做導演的鄭秀文，陳輝陽透露她花了兩個月時間拍攝，他日前跟煲碟妹說：「佢拍得好靚，好有驚喜。最初係搵佢唱，當佢知道拍MV就話試吓。佢日日驚到瞓唔到，有啲位要補拍，佢直情搬晒啲佈景返屋企補拍。」<br> 收到12條片時，陳輝陽甚為興奮，尤其鍾愛何超儀有份演出的《SoPoetic》，他說：「每個人都表達到自己嘅睇法，好體貼，畀到我好大驚喜。好似麥婉欣拍嘅《SoPoetic》，雖然係冇故事，但睇完都好感動，亦係我最鍾意嘅。至於古仔，我同佢接觸咁耐，估唔到佢係咁細心留意女仔，拍得好sweet。」<br> 撰文：煲碟妹</p><p>煲碟妹評語：心思贏晒</p><p>除咗12條片吸引，成隻碟嘅包裝都好有心思，今次落足本喺日本印刷，每頁都有每位導演介紹佢條片嘅特色，細味佢哋對MV同對女人嘅個人見解，不妨留意陳輝陽同今次合作朋友講嘅悄悄話。
</p><p>5大精采片段<br><br>窺視現代人</p><p>感性的DJ，以輕鬆手法模仿國家地理頻道，名為「AnimalChannel」去探索雄性及雌性人類的最大特性，以寫實的生活形式觀察兩者的分別，更以夜視鏡拍攝晚間Sapiens（現代人）的活動情況，再加以分析，做到尋幽探秘的效果。</p><p>簡單的幸福</p><p>古天樂以直接手法表達女性的簡單，他找來劉若英做女主角，演繹女角只要男友來為自己打掃便會感幸福，劉若英幾個可愛表情已將這個感覺告訴大家。片尾二人於梳化纏綿，劉若英投入地擁抱古仔，卻不知對方已知道自己的秘密。</p><p>嗟滄海桑田</p><p>貫徹李香琴的獨白，有些東西未必能留下來，但永存記憶中，金培達以黑白作為MV主色，並有很多六、七十年代舊香港的風景，如山頂舊貌、未填海的寬闊維港，穿梭港九的船。或者看完會想到皇后碼頭清拆，但大家不會忘記她的點滴。</p><p>走入社會中</p><p>淺白的構思，仍顯出蔡卓妍（阿Sa）的用心。阿Sa把社會上很多有趣及值得關注的時事融入MV中，例如有男朋友送模型給女友，把女友氣壞；沉迷打機的男童猝死等。最有趣是片中男角如豬一樣把女友煮的早餐塞進口中，或許好多女人也有共鳴。</p><p>美貌留不住</p><p>鄭秀文要帶出女人永恒追求美麗，每幕都詩情畫意，一個少艾輕輕化妝，身後一把小童聲音喚「婆婆」，把「少女」從夢中驚醒，面向鏡頭的已是充滿歲月痕迹的女人，原來老婦人一直在懷念以往美貌。故事充滿驚喜，鄭秀文的父親更為該片題字。</p><p>陳輝陽擲百萬種花</p><p>音樂創作《十二金釵眾生花》是今年3月份香港藝術節邀請音樂人陳輝陽製作的，由12位朋友拍攝12齣以女性為題的短片，當中最能感動到陳輝陽的是麥婉欣執導，何超儀、田原及Dean演繹的《SoPoetic》。</p><p>欣賞超儀</p><p>陳輝陽自資近百萬製作，起用最佳中西樂手重新演奏，與八間唱片公司洽談版權，並花了近五個月編製，他說：「後期編輯時間同金錢都比當日參與藝術節為多，不過入行十年想有張自己夢想嘅碟。」陳輝陽又謂超儀跟他有同樣音樂理念，堅持做自己喜歡的音樂。<br> 導演麥婉欣則說：「今次對我嚟講都係挑戰，而配樂係我偶像周璇嘅《天涯歌女》。」她是次的短片起用了心愛的演員包括超儀、田原及Dean，麥婉欣透露新戲《我們》將會開拍，會沿用心愛班底。<br> 採訪：馬建華　攝影：林德雄</p></body></html>