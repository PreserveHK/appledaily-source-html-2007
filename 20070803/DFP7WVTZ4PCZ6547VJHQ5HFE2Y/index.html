<html><header><meta charset="utf-8"><title>完美主義：<br>唐寧：高清粉底好神奇</title></header><body><h1>完美主義：<br>唐寧：高清粉底好神奇</h1><p>高清廣播蓄勢待發，不少藝人已遍尋變臉秘方，務求遮掩毛孔、黑眼圈、皺紋等。備受化妝師及女星青睞的「高清粉底」Prosays'就率先彈出，據聞遮瑕效果一流，花旦唐寧也是擁躉。想學化無瑕妝容？即check！<br><br>記者：盧家蕙　攝影：伍慶泉<br>Makeup：RaymondYip@MaeVonMakeup<br>Hair：VivienChung@MaeVonMakeup　Wardrobe：treshei</p><p>唐寧式BronzeLook<br>Step1　Pre-Makeup</p><p>化妝前噴RoseWater，保濕又令妝容貼服，然後以防曬保濕霜打底，再以Disappear遮蓋毛孔和細紋。</p><p>a.RoseWater$440<br> b.BroadSpectrumMoistureSPF15$440<br> c.Disappear$330</p><p>神奇1
</p><p>鼻頭粗大毛孔都遮到。</p><p>Step2　上粉底</p><p>不要揀白過頸色的粉底，因為會搽到兩截色嚇死人。膏狀粉底雖厚但遮瑕度高，可用濕粉掃上便更薄貼自然。</p><p>TransparentCreamFoundationSPF25（共7色）$380</p><p>神奇2</p><p>面部加倍光滑貼服。</p><p>Step3　打陰影</p><p>東方女仔輪廓唔夠突出，可以在兩頰、鼻樑及鎖骨打陰影。唐寧話呢盒Multipos更可當眼影用，閃啡色可強調眼形，且大大盒好耐用。</p><p>Step4　做highlight</p><p>把SharpFaceCake掃於T-zone及顴骨位，讓輪廓更有立體感。塗於嘴唇則會變得豐滿，好啱唇薄女生。</p><p>查詢：Prosays'（36953120）
</p><p>化妝師藝人勁Buy</p><p>點先稱得上為高清粉底？貼薄自然，防水防汗、高度保濕和遮瑕才有資格叫「高清」。現時唔多粉底具備「高清」條件，但日本Prosays'（意指ProfessionalSays）就被多位化妝師藝人讚遮瑕度高，成為藝人熱門妝物。</p><p>「佢令妝容貼薄自然，成份又有緊膚作用。」</p><p>「半年前我已經轉用佢，貪佢粉底夠貼。」<br> </p><p>葉翠翠皮膚咁白咁光澤，都是因為用Prosays'。</p><p>太陽好毒呀</p><p>唐寧擁有蜜糖膚色，所以最愛深啡眼影：「閃啡眼影夠百搭易襯衫，好啱我性格，反正夏天黑少少冇所謂，只要曬得均勻亮麗就得！」別見她年紀細細，居然學阿媽猛話太陽好毒。「曬得多皮膚會亁老得更快，所以一定要搽防曬。我試過玩水上活動時曬傷，皮膚又紅又熱，幸好我屋企種蘆薈，只要用新鮮蘆薈敷患處，仲要飲埋蘆薈水，消暑消紅腫一流呀！」
</p><p>黑眼圈粗毛孔遮晒
</p><p>曬傷已經夠麻煩，不過身為藝人，就更怕溶妝，所以當Prosays'半年前抵港時，唐寧就即時愛上它：「Prosays'真係好厲害，可令皮膚更細嫩，遮瑕力極好，連黑眼圈都可以遮咗大半。嗰支Disappear勁到連鼻頭或面頰擴張咗嘅毛孔都遮得住，好神奇！」</p></body></html>