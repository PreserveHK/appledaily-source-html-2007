<html><header><meta charset="utf-8"><title>Car通：小女子唔怕揸大車<br>ZoieTam×BMW525iATouring</title></header><body><h1>Car通：小女子唔怕揸大車<br>ZoieTam×BMW525iATouring</h1><p>起初還以為有線娛樂台節目《活得很滋味》主持Zoie（譚凱琪），嬌滴滴的她定不愛那些身形龐大的車款，怎料不到結局竟是相反：「我覺得大車睇起嚟會有型啲，而且內櫳空間亦會相對闊落，好似寶馬呢架525iATouring咁，知道佢尾廂容量有成1,650公升，肯定方便到我擺行李、裝衫，甚至帶狗仔出街遊車河都咁方便！」<br>記者：鄭達基<br>攝影：陳陶鈞<br>Hair：Paul@XenterJut<br>Nail：Nail2</p><p>超大1,650公升尾廂</p><p>女孩愛小車是個不變的定律，嬌滴滴的Zoie也不例外，在三年多的駕駛生活裏，一部Mini便伴着她到處去。揸開小巧Mini，本以為小妮子會對體積大出數倍的BMW525iATouring感到抗拒，誰知剛好相反！<br> 「雖然今日試揸嘅525iATouring體積確實比Mini大好多，不過換轉嚟睇，大大個車廂內櫳真係好闊落，啱晒我外出工作時當衣帽間擺衫之用，又或放假時帶狗狗出街玩，唔似我部Mini咁局限囉，我諗下次換車時，真係會認真考慮買架內櫳闊落啲嘅車，仲要克服小女子揸大車嘅難處！」<br> 寶馬全新525iATouring尾廂，把後排椅背放平後，容量即可增至1,650公升，就算要擺放多達5至6個行李篋一樣冇問題。</p><p>前後座都嘆到天幕</p><p>Zoie還對前後排乘客皆可享受得到的天幕式車頂感興趣，但當知道要花多$18,000才可擁有後，小嘴即時扁得像直線，但仍補充說：「既然花得起去買車，相信我都唔會介意花多少少，始終咁大個天窗，前後座嘅乘客都享受到，值得嘅！」<br> 「估唔到後座空間都咁闊落，就算前座拉得好後，我坐喺後邊一樣好鬆動，唔會頂腳。中間椅背還可放下當手枕，那些真皮用料質感相當好，整體乘坐感皆令我好舒服。」新車賣點又豈止於此，皆因用作操控音響跟空調的i-Drive系統，曾經廠方作出改良，使用時較舊的一套方便，一隻左手便可輕鬆操控，以避駕駛時分心，夠安全。</p><p>認識Zoie更多……</p><p>Zoie（譚凱琪）自00年簽約日本歌手小室哲哉公司Rojam，成為旗下藝人後便被送往日本受訓4個月，還於同年推出首張EP《全力愛》，其後亦曾接拍多套電影及電視劇。<br> 今天，她不但當上有線電視娛樂台節目《活得很滋味》主持，走遍世界各地為大家帶來各種資訊，最近也簽約SundreamMusic（驕陽音樂），希望日後參加更多關於音樂的工作。</p><p>BMW525iATouring規格</p><p>引擎：2,497c.c.直6DOHC<br> 馬力：218hp/6,500rpm<br> 扭力：184lb-ft/2,750rpm<br> 傳動：6前速Steptronic半自動波<br> 提供：BMWHK（27145271）</p></body></html>