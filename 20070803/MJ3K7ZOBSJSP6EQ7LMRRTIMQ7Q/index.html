<html><header><meta charset="utf-8"><title>馮仁昭四圍超：小齊零機會偷食 - 馮仁昭</title></header><body><h1>馮仁昭四圍超：小齊零機會偷食 - 馮仁昭</h1><p>吳君如（右）主持嘅有線節目搵咗任賢齊（左）做嘉賓，戲裏戲外表現都係好男人嘅小齊，喺節目入面話好想轉做奸角，唔想俾人定型。佢仲大爆女朋友會藉口話幫佢電話下載新歌，其實係檢查有冇可疑人物打過畀小齊。小齊話：「入行以嚟都冇女仔可以埋我身，因為身邊好多保鑣同助手，冇可能越軌。」</p></body></html>