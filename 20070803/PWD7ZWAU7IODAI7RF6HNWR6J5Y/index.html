<html><header><meta charset="utf-8"><title>投資部落：出得嚟炒預咗要還</title></header><body><h1>投資部落：出得嚟炒預咗要還</h1><p>港股上個禮拜五跌600點，連升兩日以為大步檻過，點知前日再挫729點，噚日先升後回，最終都跌12點，令到唔少網友提心吊膽。</p><p>還住啲遲吓贏番</p><p>Mokwailung就另有一番見解：「一句講晒，玩得股嘅，『出得嚟行，預咗要還！』」<br> Sabreur同意：「還住些少，遲吓再拎番多啲。」Borisstock亦話：「咁都好嘅，日日咁升法仲得人驚！」戀股狂就話：「寧願佢調整嘅速度急啲，好過陰啲陰啲，唔聲唔聲咁跌仲大鑊呀！」<br> Brekeley認為：「長遠嚟講，炒股只會為我哋帶嚟財富。」Jog811亦話：「記住投資長遠係唔會死錯人嘅，除非你係借錢炒孖展；用閒錢嚟買股票，永遠係有錢賺，跑贏通脹嘅。」<br> <br>  http://www18.discuss.com.hk/viewthread.php?tid=4850507&amp;extra=page%3D9 </p></body></html>