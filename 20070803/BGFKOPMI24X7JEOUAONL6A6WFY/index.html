<html><header><meta charset="utf-8"><title>數碼達人：平二千掃三哥LCDTV</title></header><body><h1>數碼達人：平二千掃三哥LCDTV</h1><p>《歲月風雲》全城熱播，係唔少人話題之一，不過有好戲當然要配番個靚電視，若然閣下仍然用緊個CRT電視，真係到咗換機時間。呀！唔知用有份主演嘅「三哥」苗僑偉做代言人嘅MAG芒會唔會睇得過癮啲呢？由今日起，其代理聯訊科技搞咗個開倉，可以大執平貨LCDTV同手機，各位揸住今日《蘋果日報》嘅讀者，即可以蘋果筍價購得全新的40吋LCDTV！<br>記者：許福合<br>攝影：陳偉強<br>ImageGirl：Fion</p><p>MAG40吋JL408家庭影院</p><p>好多人都話等高清電視開播，想睇吓高清電視有幾靚，雖然播映中《歲月風雲》仍未用上高清制式，不過有個大電視自然睇得舒暢好多。咁要幾大吋數先啱心水？我就話起碼要有40吋，先夠震撼兼有電影感！呢部MAG40吋LCDTVJL408，尺數去到40吋，滿足晒我希望有個私人影院嘅心願，而且有齊HDMI介面，可作高清1080i輸出，為將來高清電視作好準備。JL408已經內置有TV-Tuner，選單內有齊常用畫面調校、色溫等設定，腳架可作左右30度轉動，可配合唔同家居環境。<br> 有興趣嘅讀者記住今日第一時間去到開倉點選購，更要記得拎埋《蘋果日報》，就可以享有極筍蘋果價，留意限量僅5部。</p><p>Profile</p><p>吋數：40吋<br> 解像度：1,366×768<br> 光度：500cd/m2<br> 對比度：1,000:1<br> 反應時間：8ms<br> 介面：HDMI、色差、音源<br> <br> 原價：$8,999<br> 蘋果價：$6,390（限量5部）</p><p>LCDTV倉<br>Akai37吋LCT37AD兼任電腦芒</p><p>37吋LCT37一樣都有HDMI介面及可作1080i輸出，特別之處係介面比較齊全，基本以外仲包埋有S-Video及D-Sub介面，可以兼任電腦顯示器，解像度亦可去到1,024×768。<br> <br> Profile：37吋、內置TV-Tuner、HDMI、S-Video、色差、D-Sub<br> 原價：$6,999<br> 優惠價：$4,999</p><p>Akai32吋LCT32AB支援逐格掃描</p><p>銀色LCT32AB放喺屋企又有另一種品味，大小為32吋，亦適合放喺睡房使用，功能方面有齊HDMI及1080i輸出，並且有逐格掃描，畫面穩定清晰。<br> <br> Profile：32吋、內置TV-Tuner、HDMI、S-Video、RGB、VGA<br> 原價：$4,999<br> 優惠價：$3,690（陳列品）</p><p>MAG27吋RX276圓腳高雅</p><p>RX276大小為27吋，已經屬於房間用嘅LCDTV，所以腳架使用圓腳，視覺上比較高雅，功能方面亦支援HDMI及1080i。<br> <br> Profile：27吋、內置TV-Tuner、HDMI、S-Video、D-Sub<br> 原價：$4,999<br> 優惠價：$1,500（陳列品）</p><p>MAG32吋HX326光度充足</p><p>32吋HX326外形用上黑色機身，功能亦算人有我有，最特別係佢光度特別「驚人」，可以上到1,000cd/m2，相對一般500左右真係光咗唔少。<br> <br> Profile：32吋、內置TV-Tuner、HDMI、S-Video、D-Sub<br> 原價：$5,999<br> 優惠價：$1,999（陳列品）</p><p>MAG20吋HV207睡房啱睇</p><p>想放隻LCDTV喺床頭，又怕唔夠位？HV207啱晒你。20吋屏幕，採用4:3畫面，兼容HDTV，內置有TV-Tuner，電視功能如畫中畫都有齊。<br> <br> Profile：20吋、內置TV-Tuner、S-Video、D-Sub<br> 原價：$2,990<br> 優惠價：$800（陳列品）</p><p>手機倉<br><br>iDoP890300萬像素鏡頭</p><p>iDoP890有2.8吋屏幕，拉開屏幕仲會有埋鍵盤，打SMS、電郵都方便好多。另外鏡頭高達300萬像素，行街玩Snapshot亦夠玩！唯一不足係仍然行緊WM5。<br> <br> Profile：GSM三頻、WM5、2.8吋LCD、300萬像素鏡頭、802.11b/g、藍芽2.0<br> 原價：$4,990<br> 優惠價：$2,990</p><p>iDoS600i最輕PPC</p><p>S600i雖然只有130萬像素，不過其他功能尚算齊全，有齊閃光燈、變焦拍攝等，另外亦支援有MP4攝錄、192和弦鈴聲。<br> <br> Profile：GSM三頻、130萬像素、藍芽、miniSD、MP3、AAC、WMA<br> 原價：$2,990<br> 優惠價：$1,990</p><p>開倉資料</p><p>日期：8月3至5日（星期五、六及日）<br> 時間：11:00am-9:00pm<br> 地址：旺角西洋菜街51號友誠商業中心14樓全層<br> 查詢：聯訊科技（31642288）</p></body></html>