<html><header><meta charset="utf-8"><title>完美主義：HotCha：不要防曬？NoLa！</title></header><body><h1>完美主義：HotCha：不要防曬？NoLa！</h1><p>新進組合HotCha，位位姐仔約十八、九歲，外貌甜美，次次出場勁歌熱舞，引死一眾麻甩仔。雖然有首名為《不要防曬》的歌仔，但各人早有一套護膚心得，還大叫防曬美白好重要，原來青春都未必乜都冇有怕！<br><br>記者：郭佩韻<br>攝影：陳盛臣<br>Makeup：Bonnie、Cammy、阿南（Ex:beaute）<br>Hair：Alvin@XenterJut<br>Wardrobe：K2、Kitterick</p><p>要接受新事物新戀情</p><p>女子組合HotCha，出道僅4個月，推出過兩首歌：《不要防曬》及《Vanilla》，9月將有第3首歌推出。講起「HotCha」這個名字，Winkie解釋：「HotCha意思係狂熱，個名係我哋3個諗出嚟，代表我哋對所有嘢都充滿狂熱渴望，尤其係跳舞。」<br> 每個少女都愛白裏透紅的膚色，但偏偏HotCha有首《不要防曬》歌曲，是叫人夏天不要防曬嗎？Regen：「防曬對每個女仔嚟講都好重要，首歌叫《不要防曬》只係想講好多女仔太怕曬太陽，就好似唔願接受新戀情一樣。叫人「不要防曬」，其實係想叫人多接受新事物新戀情，唔好收埋自己。」Crystal也搶住答道：「防曬好重要㗎，千祈唔好被個歌名誤導呀！」</p><p>扮靚心經</p><p>每次出街我都要搽mascara，而Ex:beauteVC100serum可解決毛孔粗大問題。</p><p>要揀啱膚色嘅粉底好難，最好以頸部顏色作準，咁搽上面就唔會有兩截色。</p><p>Ex:beautewhitecream個texture好好，可淡斑美白。另外，食車厘子都可美白㗎。</p><p>護膚Products</p><p>親自示範</p><p>HotCha形象清新健康，日本貴價品牌Ex:beaute就睇中她們的陽光氣息，為各人化個啱面形、性格的妝容。原來這個被喻為走OL路線的品牌，都可以青春得起……</p><p>面圓多做Highlight</p><p>21歲的Crystal，因箍牙所致，令她變得面圓圓，所以化妝重點是面部highlight，突出輪廓。</p><p>Steps</p><p>1.塗綠色眼影於眼蓋，眉骨做highlight，眼頭加珍珠白眼影。塗睫毛液和畫黑色上眼線。</p><p>2.T字位、下巴及下巴兩側位做highlight。顴骨打圈掃淡粉紅胭脂，最後塗唇彩。</p><p>為無神眼起死回生</p><p>Regen18歲可人兒，笑起來面泛梨渦，惜眼細細欠神采。因此化妝重點在於眼部，把無神細眼變圓圓大眼，殺死一眾少男。</p><p>Steps</p><p>1.塗粉紅眼影於眼蓋，再掃少許閃粉，然後黐假睫毛及雙眼皮貼。</p><p>2.笑肌位掃粉紅色胭脂，最後塗閃亮唇彩。</p><p>樣酷啱搽煙熏眼</p><p>19歲的Winkie，皮膚黝黑樣子cool，加上五官端正鼻樑高，啡黑的smokyeye就最適合她。</p><p>Steps</p><p>1.先塗啡色眼影於眼蓋，暈開，再塗珍珠白眼影於眉骨。塗睫毛液和畫上下黑眼線。</p><p>2.於兩頰輕掃偏橙色胭脂，最後塗光亮唇彩。</p><p>Products</p><p>查詢：Ex:beaute（25223841）
</p></body></html>