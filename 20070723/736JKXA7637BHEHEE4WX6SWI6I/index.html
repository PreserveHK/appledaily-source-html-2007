<html><header><meta charset="utf-8"><title>中環在線　施永青：工會好難搞 - 李華華</title></header><body><h1>中環在線　施永青：工會好難搞 - 李華華</h1><p>「唔同行業、唔同界別都有工會，偏偏地產代理界就欠缺工會組織」，就係咁，中原將軍澳區域董事李玉祥（圖），兩三個月前，聯同幾位中原同事搞個中原員工協會，為同事謀福利。</p><p>李玉祥牽頭</p><p>呢個由12位理事組成嘅中原工會，最快9月1日成立，並一人一票選出主席，李玉祥任首屆主席。中原老闆施永青就話，呢個純粹係員工自發組織，唔牽涉董事局。搞得成，就會係香港地產代理界嘅工會先驅。<br> 之所以搞工會，李主席話，係想照顧基層員工嘅問題，例如佣金分成制度等，員工協會成立後，會推舉一位代表加入董事局，反映意見，爭取PromptReply。<br> 連續做咗兩年嘅員工，交100蚊就可以入會。以前都有搞工運嘅施永青話，呢類工會大多唔受公司支持，「好難搞，兼好快散」，佢唔會擔當任何角色。</p></body></html>