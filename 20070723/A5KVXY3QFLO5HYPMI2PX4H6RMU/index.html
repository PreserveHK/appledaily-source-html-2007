<html><header><meta charset="utf-8"><title>OL必撐3舖</title></header><body><h1>OL必撐3舖</h1><p>要平、靚、正，又要一間舖買得齊全身，選擇不算太多。MANGO向來以OL為主打顧客，自從Zara與H&amp;M先後加入戰團，到現在正值減價時段，每日放工時間總有一群衣着斯文的OL在血拼，沒有4、5件戰利品都不離場。網上討論區粉絲亦分門分派，撐H&amp;M就貪其夠平夠Basic，Zara就夠Stylish，MANGO又有成熟美，各有粉絲。一於齊齊晒冷，大家各取所需啦﹗<br><br>記者：梁俊鵬　攝影：譚盈傑<br>Model：TiffanyAu@Starzpeople<br>Makeup：Kinki</p><p>Zara<br>One-piece裙最出色</p><p>最多網友撐Zara夠Stylish，着多幾次都唔怕。Zara出色之作及最多人的心水就是One-piece，花喱碌、尼龍反光物料到簡約到尾的一應俱全。</p><p>H&amp;M<br>買多啲玩Mix&amp;Match</p><p>平均價錢來說，H&amp;M算是三者之中最平。既然夠平價，不如買多幾套玩換款Mix&amp;Match最好。而小記翻看過秋冬系列的Catalogue，配色簡單為主，返工着H&amp;M絕對合格。</p><p>MANGO<br>成熟Feminine</p><p>給人感覺較成熟的MANGO，反而有最多顏色鮮艷的衫裙，最啱想搶眼一點，但又怕與街邊𡃁妹撞衫的OL。少女想轉型，亦可以找到一些簡單的One-piece作晚裝。</p><p>Zara<br>Details位最靚</p><p>Shopping迷之所以獨愛Zara潮味，其Detail位就深得Fans歡心，而且Zara的衫裙都有不少「附加品」，好像每季必備窩釘皮帶、珠片裙、釘珠Tee等等……配襯其他品牌的Item也絕不失禮。</p><p>Fans評</p><p>任職maketingChloe：「新貨出得幾密，每次行都總有收穫。」</p><p>Zara（25060070）<br> 銅鑼灣時代廣場313-316號舖</p><p>H&amp;M<br>Size細啲仲好</p><p>H&amp;M日日人山人海，但亦有網友批評質料不夠好。秋冬裝都以長身為主，懶人絕對可以一件過加黑色絲襪就算，但無一定高度都唔使諗！這次揀選的都是百搭款式，以下產品要到8、9月才推出，有足夠時間等大家諗定點襯。</p><p>Fans評</p><p>ModelTiffany：「我buyH&amp;M易襯，但有時唔夠搶。」</p><p>H&amp;M（21109546）<br> 中環皇后大道中68號</p><p>MANGO<br>秋冬裝已落舖</p><p>若之前錯過了買出海系列，MANGO尚有不少Accessories，可趕緊入貨。第一輪的秋冬裝已落舖，就來個180度轉變，用色即時深沉得多，不是黑色就是深啡色，掃完心水減價貨先啦。</p><p>Fans評</p><p>文職阿琪：「貨都算齊，可以fullset買得到。」</p><p>MANGO（22657137）<br> 九龍塘又一城LG1-34舖</p></body></html>