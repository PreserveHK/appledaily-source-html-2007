<html><header><meta charset="utf-8"><title>80's螢人回歸　撞你唔死</title></header><body><h1>80's螢人回歸　撞你唔死</h1><p>潮流越轉越快，一時話懷70年代舊，一時又話懷的是80年代或90年代的舊。聽阿媽講，佢後生都好潮，80年代娜姐帶領下，佢同時下少女一樣戴硬膠大耳環，心口墜着誇張膠珠一大串，仲要戴副巨型螢光烏蠅鏡，誇到不得了。我同佢講，這個螢光時代返來喇，近年adidas推出不少懷舊螢光波鞋，今次仲打正旗號推出NightJogger系列，顧名思義大玩80年代螢光，顏色亂撞，夜晚跑步都唔會被撞死！<br><br>記者：葉雪芯　<br>攝影：陳陶鈞　<br>Model：Dada@HKGensis</p><p>螢光尼龍JacketDisco裝束
</p><p>話就話用來跑步，但聽老媽子講，當年佢全身螢人造型，其實係落D多。<br> 翻查古籍，80年代追求科技、新奇，最流行430穿梭機、電腦跳字式字體，而螢光乃新穎事物，固然也是潮流元素；80年代也是個着重健美體格的好時代，女士都跳Aerobics。結果當年的運動服，全部螢光撞色撞個夠！<br> adidas這個NightJogger系列，設計上以Sleek系列為藍本，主攻後生女，年前曾經破格將經典跑鞋Country改成闊大鞋櫳、綁帶位更低的女裝波鞋、絲絹面鞋身撞凸波點等，亦搵過法國女GraffitiArtistFafi合作搞Crossover。今次行Fashionable路線，將80年代「夜行者」之螢光Disco裝束改寫重生，系列包括尼龍布料的Zip-upTrackJacket（勁懷舊！）、短裙及三個骨褲，兩側及前幅加上撞色之三葉Logo刺繡，夠晒經典。</p><p>Oddity男裝紫愛一生
</p><p>有男同事拎件紫色OddityTee上身試，即全場譁然，可知顏色幾激，畢竟不是人人都可以扮陳百強。近幾年玩BrightColour、NeonColour往往在女人身上試，今勻adidas就以男裝喪玩撞色，粉紅撞綠又全紫，真係睇你配襯功夫及膽量。（8月推出）</p><p>查詢：adidasOriginalsConceptStore（25042186）<br> 銅鑼灣京士頓街6B</p><p>80's螢人重生
</p><p>80年代興唱「1、2、3、4！」《小峽谷》？錯，係跳Aerobics至真，仲流行着螢光舞衣，代表有Blondie主音DebbyHarry及Madonna。話都無咁蹺，呢兩年Debby及其樂隊Blondie翻生，而娜姐上隻碟開始，又翻玩螢光Dancefloor，成件事80年代晒。同一個時間，adidas推出懷舊改版螢光新鞋，加上潮興古着，如果阿媽留番當年件戰衣畀我落D，包保潮爆全場。</p><p>07年adidas的NightJoggerSleek宣傳照玩復古，家母當年就係呢身打扮！</p><p>娜姐上張大碟《ConfessionsonaDanceFloor》（05）玩螢光舞衣，今年的《TheConfessionTour》再玩80年代螢光燈字。</p><p>Blondie去年的《GreatestHits》大賣，令Debby姐人氣飆升。其實樂隊最佳大碟係1978年的《ParallelLines》。</p></body></html>