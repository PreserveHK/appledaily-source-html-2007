<html><header><meta charset="utf-8"><title>港漢汕尾剝牙人間蒸發<br>孝女內地尋父　張貼尋人啓事</title></header><body><h1>港漢汕尾剝牙人間蒸發<br>孝女內地尋父　張貼尋人啓事</h1><p>【本報訊】「好曬！好㷫！行一陣都曬到人頭暈，阿爸如果俾人打劫掟喺荒山野嶺，咁樣曬法就慘囉！」18歲的孝順女余欣欣，昨日捱着攝氏35度高溫，與舅父在深圳布吉一帶張貼尋人啓事，尋找失蹤了多天的父親；她憂心忡忡地說：「阿爸以前中風，行動不便，口齒不清，佢身上又冇錢，好擔心佢遇劫時，因身上冇錢而俾賊人捉去折磨！」</p><p>今年升讀中七的孝順女余欣欣，前日已到深圳與眾親友四處尋父。「呢兩日，我行勻成個布吉鎮，行到腳都起水泡，人都曬到燶，問過好多人都話見過佢（余父），但又唔知佢會去咗邊？」汗流浹背的余女說：「阿爸好慳，唔捨得用錢，佢會唔會俾人捉去打劫呢？」說到此時，余女忍不住悲傷伏在舅父膊頭上痛哭，她又說：「我搵過丹竹頭附近所有醫院、山坡、橫巷，都唔見阿爸，我越搵越驚，唔知佢去咗邊？」</p><p>中風10年行動不便</p><p>在深圳「人間蒸發」至昨日已5日的港人余澤輝（52歲），28年前由鄉下汕尾來港謀生，一直在地盤做雜工，後來回鄉結婚；8年前余妻與一對子女來港定居，同年在港再添一名女兒。10多年前，余中風右手右腳行動不便，且口齒不清，從此失去工作後，一家五口就一直靠綜援過活。<br> 本月11日，余澤輝向妻子李小燕（46歲）索千多元返鄉下汕尾剝牙不遂後，自己只帶身上僅有的300多元經羅湖坐大巴回鄉。余妻說：「鄉下啲兄弟同姪女湊幾百蚊畀佢去剝咗牙，休息幾天後，我細佬就叫佢返深圳，順便帶佢搵醫生醫腳。」</p><p>於丹竹頭提早落車</p><p>本月19日下午1時許，身上只有200元人民幣的余澤輝從汕尾坐直達深圳的大巴，途中余向鄰座一名女乘客借手機致電給居住在布吉康橋花園的舅仔，舅仔教他在康橋站下車，他們會在車站等候。當日下午5時許，余的舅仔等了一個多小時不見人，於是打回剛才來電顯示的手機號碼，接聽的一名女子回覆稱，余提前一個站在丹竹頭與她一起下車了。<br> 「我趕去丹竹頭，街邊商舖啲人話見過佢落車，但我搵來搵去就係唔見人；佢以前嚟過康橋花園三次，但次次都係有人帶。」余的舅仔李先生說：「我估佢可能落錯站後，唔捨得畀錢坐的士就自己行，可能咁迷路。」</p><p>兩母女接力到深圳</p><p>翌日（20日），余妻到觀塘警署報案後就趕到深圳丹竹頭尋夫，其後到沙灣派出所報案，經兩日四處尋找不果後，余妻腰傷舊患復發只好返港休息；前日余女接力到深圳繼續尋父。余妻透露，本港警方昨回覆他們稱，該案目前由東九龍失蹤人口調查組負責，由於余是在內地失蹤，他們能做的只是余父入境時即通知家屬。</p><p>港人深圳失蹤示意圖</p></body></html>