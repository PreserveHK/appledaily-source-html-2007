<html><header><meta charset="utf-8"><title>中環在線：糖王郭鶴年身家593億 - 李華華</title></header><body><h1>中環在線：糖王郭鶴年身家593億 - 李華華</h1><p>《亞洲福布斯》啱啱公佈今年馬來西亞富豪榜，受惠於政府減稅同股市暢旺，頭40個馬來西亞富豪嘅身家，加埋就高達430億美金，較舊年大增65%。<br> 富豪榜當中，糖王郭鶴年繼續穩佔榜首，身家增加20億美金至76億，即593億港紙，佢集團旗下嘅業務已伸延到船務、地產同傳媒等。排第2位嘅喺電訊業大亨阿南達，身家74億美金。佢最近宣佈想將當地最大嘅電訊公司明訊（Maxis）私有化。提起明訊，市傳佢之前有意同Vodafone及Reliance等爭奪印度HE股權。</p><p>雲頂林梧桐做阿三</p><p>第3位係雲頂集團老闆林梧桐嘅43億。雲頂集團同埋香港上市嘅阿仔麗星郵輪，舊年投到新加坡第二個賭牌，原本諗住搵埋澳門賭王何鴻燊一齊大搞，點知新加坡政府唔like，結果惟有買番麗星郵輪揸住嘅股權，解決呢場風波。</p></body></html>