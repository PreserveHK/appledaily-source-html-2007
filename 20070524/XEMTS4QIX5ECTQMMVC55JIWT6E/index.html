<html><header><meta charset="utf-8"><title>刀仔鋸大樹：博南特爆冷贏里昂 - 華度</title></header><body><h1>刀仔鋸大樹：博南特爆冷贏里昂 - 華度</h1><p>法甲冠軍里昂主場對包尾大幡南特，贏輸無改兩隊現有排名，真正「例行公事」；里昂季尾有過一輪頹勢，嚇窒咗唔少季初長捧長收錢嘅球迷，呢場亦唔應該睇得咁高，話晒南特來季要降班已經夠慘，幾大都攞番過尾彩，唔覺意作客贏咗里昂，降班都降得威啲，冷敲南特贏1:0。</p><p>「主場王」馬賽穩W</p><p>咁啱得咁蹺，聯賽榜次席馬賽，迎戰對手係排尾2嘅色當，同樣地，贏輸都改變唔到兩軍現時排名，但呢場就值得睇高馬賽少少，話晒佢哋都係目前法甲嘅「主場王」，18戰贏13場，勝率逾7成，仲係主場入波最多球隊。色當呢輪輸到暈，今場睇怕想學南特偷雞，機會不大，博馬賽贏2:0。<br> 暫排第5位、仲有望爭直接踢歐洲賽資格嘅雷恩，作客鬥冇乜目標可言嘅里爾，被睇成客隊戰意較強，開出個客隊贏波賠率較熱、亞洲盤仲要少讓嘅盤口。戰意係重要，但有戰意唔代表就一定贏，里爾如果擺明輸，點對得住入場球迷？<br> 呢啲波，見有戰意嗰隊少讓平/半，諗住捧上盤最多輸半個啫！結果好多時咪就係輸半個盤囉！	文：華度</p><p>波膽過關3串7
</p><p>星期六13　里爾和1:1　7.5倍<br> 星期六15　南特勝1:0　16倍<br> 星期六16　馬賽勝2:0　7.5倍<br> 全中賠率　1,227.3倍</p></body></html>