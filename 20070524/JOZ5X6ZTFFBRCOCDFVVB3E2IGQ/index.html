<html><header><meta charset="utf-8"><title>散戶連線：網友自我宏調三招</title></header><body><h1>散戶連線：網友自我宏調三招</h1><p>人行出三招諗住冷卻吓大陸個股市，但散戶以一招「買」，暫時繼續以點數領先。<br> 雖然人行三招無功而還，但網友hongkong2000喺《香港討論區》亦自創三招，為自己宏調一吓。<br> 佢話，由於太貼市，驚不自覺上咗癮，惟有用以下三招調節吓：</p><p>買股不如買享受</p><p>1.調節上網速度（減慢）；<br> 2.一個密碼限用3次，不可相同再用；<br> 3.上落5個價位後，自動關機；<br> 呢三招聽落除咗阻住自己發達，最重要係隻股跌，隨時沽唔切。<br> bbq490就諗咗另外三招：<br> 1.加大存款準備金額，交畀老婆看管；<br> 2.加大自己食慾，反正𠵱家嘅錢攞嚟買股，都可能扔入鹹水海，咁不如食落肚好過啦；<br> 3.旅遊次數波幅由「一年一次」上調至「一年三次」，唔睇個市無謂心郁郁；<br> 相比hongkong2000嗰三招，bbq490嘅三招就有益有建設性得多！<br> <br>  http://www11.discuss.com.hk/viewthread.php?tid=4279815&amp;extra=page%3D4 </p></body></html>