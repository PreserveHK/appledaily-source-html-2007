<html><header><meta charset="utf-8"><title>求驗客手記︰車仔慳家擴軍　薛維爾自由身轉會 - 求驗客</title></header><body><h1>求驗客手記︰車仔慳家擴軍　薛維爾自由身轉會 - 求驗客</h1><p>車路士實踐「慳家」擴軍計劃，前日免費簽入雷丁中場薛維爾，周薪5萬鎊（約76萬港元）。其實雷丁已盡力留住薛維爾，但所謂人望高處，喺雷丁踢到識飛都冇用，到車仔打後備嘅滿足感都大啲。再講，雷丁只出得起2.5萬鎊周薪，幾大都過檔啦！車路士引入薛維爾，下個目標據講係保頓後衞賓希姆，一樣係自由轉會，勁抵。</p></body></html>