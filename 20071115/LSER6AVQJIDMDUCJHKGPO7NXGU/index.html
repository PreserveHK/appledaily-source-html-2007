<html><header><meta charset="utf-8"><title>嘉玲約會曾慶紅弟好閒</title></header><body><h1>嘉玲約會曾慶紅弟好閒</h1><p>劉嘉玲、郭富城、關智斌、鄭少秋等昨晚往尖沙嘴出席一雜誌的慶祝活動，嘉玲表示忙於準備下月8日舉行的嫣然天使基金拍賣會，問梁朝偉可會捐贈物品，她說：「我同李亞鵬傾過，想時間控制好啲，所以唔會有太多朋友捐嘢。」問屆時偉仔可會出席拍賣會，她說：「撞咗金馬獎，所以唔知道。」日前她被拍下跟國家副主席曾慶紅的弟弟曾慶淮食飯，她說：「大家係朋友，食餐飯啫。」<br> 今晚在紅館舉行演唱會的郭富城也抽空出席活動，城城稱演唱會的舞台甚多機關，連監製也受傷送院，他說：「監製金廣誠今日都跌咗落台邊，佢後尾夾硬出院，個機關可以升到30幾呎，𠵱家為安全起見，將個保險金額加到3,000萬港元。」&#13;</p><p>關智斌硬食緋聞</p><p>此外，近日關智斌被傳跟張敬軒發展斷背情，他否認說：「我係鍾意打機，唔係搞基，我冇錢告人，惟有硬食。」他強調跟張敬軒只是朋友。<br> 採訪：RachelWong<br> 攝影：MatthewLam</p></body></html>