<html><header><meta charset="utf-8"><title>精挑華裝賀台慶<br>李思欣預咗輸獎性感搶分</title></header><body><h1>精挑華裝賀台慶<br>李思欣預咗輸獎性感搶分</h1><p>李思欣今年憑無綫劇集《奸人堅》中的角色有份提名無綫台慶頒獎禮「最佳女配角」，她雖然對獎項未有太大信心，但堅持會打扮得靚靚出席，日前她專誠到贊助服飾的店舖挑選晚裝，面對過百件華麗晚裝，甚少作性感打扮的思欣自言豁出去性感到底。</p><p>無綫台慶頒獎禮將至，電視台上上下下女藝員紛紛為該頒獎禮而花盡心思，務求以最佳狀態，打扮得靚靚出席，今次有份憑劇集《奸人堅》角逐「最佳女配角」的李思欣，日前專誠到「MariageD’Esthetique」挑選戰衣出席，思欣於店舖內眼見眾多晚裝已愛不釋手，她自言十分喜歡該店的晚裝設計，她說：「因為我嘅化妝師都同佢哋熟，所以咪問吓。」</p><p>慎防走光</p><p>思欣表示難得一年一度台慶，故一定要隆重打扮一番，問到會否挑選超性感晚裝出席時，她說：「我想比較隆重同高貴啲，感覺好緊要，都會有少少低胸同露吓背。」<br> 思欣於現場挑選多時，最後試了兩套晚裝，依然未能拿定主意，她表示即使過於性感，仍會做足預防措施，她說：「我會貼好膠紙，臨出場時會好好check清楚。」</p><p>最緊要靚</p><p>思欣自言已第三年參加無綫頒獎禮，首年加入TVB已憑《佛山贊師父》有份角逐「最佳女配角」，可惜最後落敗，問到今年可有信心時，她說：「對手都好強所以我都係志在參與，有提名已經好開心，冇諗過今年有乜嘢獎，最緊要靚靚咁出席，希望將來會有機會攞獎，我自己都想一步一步嚟。」<br> 採訪、攝影：王崇穎</p></body></html>