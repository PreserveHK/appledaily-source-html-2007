<html><header><meta charset="utf-8"><title>李賽鳳怪招弘佛法</title></header><body><h1>李賽鳳怪招弘佛法</h1><p>羅啓仁和李賽鳳（阿Moon）的婚外情醜聞沒完沒了，他早前揭發她與宗天意有姦情，最近導演鄧德榮更把一幕衣櫃裏的男人搬上銀幕，拍成佛教電影《助念新星》，並由李、宗二人親身演繹，張國強則扮演李賽鳳丈夫，以入世方式宣揚佛法，劇照昨日更首次曝光。</p><p>前夫：離晒譜</p><p>對於有一幕張國強返家捉姦場面，宗天意立即嚇到躲入衣櫃，羅啓仁昨日在電話中說：「舊年初佢都一直要我拎300萬港幣拍佛教電影，不過我信基督教，加上對拍戲冇興趣就拒絕咗，點知婚變後，佢會同宗天意將自己嘅真人真事搬上銀幕。我覺得阿Moon真係好滑稽，變咗劇情都唔代表呢個唔係事實，況且話宣揚佛教，利用宗教做宣傳真係離晒譜，有褻瀆之意。」羅啓仁表示正撰寫新書《名人墮落史》數臭李賽鳳，將於明年初出版。李賽鳳昨日透過助手說：「其實套戲一早開拍緊，其間羅啓仁向傳媒爆料，導演提出將咁娛樂性豐富嘅劇情加入，我都唔介意。」而張國強則否認角色影射羅啓仁。<br> 採訪：比華利</p></body></html>