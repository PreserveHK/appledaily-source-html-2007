<html><header><meta charset="utf-8"><title>熱辣價　皮褸$199</title></header><body><h1>熱辣價　皮褸$199</h1><p>離譜！真係離譜！先鬧點解10月都唔開始轉凉，再鬧天氣仲熱辣辣，搞乜鬼咁快介紹皮褸！之但係，美式二手店美華氏趁大店未開始減價，先來個大突襲，搶先誇張發動皮褸減價大戰，竟然將800件皮褸減至每件$199。即使呢一刻，着皮褸仲未係時候，咁瘋狂的價錢點都要買番件，立刻組番個型仔旅行團示威一下！<br><br>記者：許維雅　攝影：譚盈傑<br>Model：Ben、Becky、Billy&#13;</p><p>OnBen（右起）<br> 灰藍色Biker皮褸開倉價$199<br> 黑色直腳牛仔褲$380<br> <br> OnBecky<br> 米黃Zip-up連帽皮褸開倉價$199<br> 黑色人頭圖案PrintTee$380<br> 淺藍色洗水貼腳牛仔褲$380<br> 啡色麖皮CowBoots$780<br> <br> OnBilly<br> 黑色西裝皮褸開倉價$199<br> 白色恤衫$280<br> 黑色CowBoy呔$280<br> 深藍色喇叭腳牛仔褲$480<br> （手提篋大$1,980/細$680）</p><p>長身皮褸最抵</p><p>除了一般短身皮褸之外，有多款長身皮褸的款式都十分吸引，不過只限女生款式。其實淨計皮料已經係短身皮褸的一倍，同樣以$199的價錢發售。咁大刀闊斧的減價，相信只有今次先可以買到。長褸的確感覺累贅誇張，所以配襯方面要盡量簡單輕鬆，恤衫牛仔褲加短Boots，有型得來又帶一點高貴味道，係高䠷女生的入貨首選。<br> <br> 啡色長身皮褸開倉價$199<br> 白色碎花恤衫$180<br> 淺藍色貼腳牛仔褲$380<br> 灰色麖皮短Boots$780&#13;</p><p>黑色Biker皮褸　大路之選</p><p>皮褸永遠佔了冬天入貨癮中被談的一席位。美式二手店美華氏今個冬季就大量購入皮褸，更於各店減價前夕搶先割價益熟客，選出超過800件褸款，一律以$199的瘋狂價發售。至於皮褸必入之選，九成男生都想買番件Biker皮褸，款式易襯係主因，其次係款式最夠型。除Biker款外，更有多款鈕釦西裝款式。數量只得800件，何況二手皮褸每個款式只得一件，行快兩步搶先試褸先有着數！<br> <br> 黑色Biker皮褸開倉價$199<br> 黑色PrintTee$280<br> 灰色連帽Zip-up衞衣$120<br> 藍色直腳牛仔褲$380<br> 黑色牛仔帽$980</p><p>啡色西裝款易襯</p><p>今次皮褸開倉，店長Billy就有今個冬季的熱襯推介。整間店舖的皮褸WindowDisplay公仔，都係用啡色西裝皮褸襯恤衫加領呔，Billy就極力推介呢個斯文有型Look，話係今個冬天着皮褸的熱襯之選。以啡色西裝皮褸配襯不同顏色的恤衫，如粉紅、白色等，有花紋與否，都十分易襯。店內更有多款二手懷舊款式領呔選擇，輕輕作點綴，立刻變得斯文大方之餘，又夠晒型格。其餘還有很多Zip-up、Biker等款式的啡色皮褸，無論襯黑褲定牛仔褲都十分方便。<br> <br> 深啡色西裝皮褸開倉價$199<br> 粉紅色直間恤衫$299<br> 淺灰藍色領呔$280<br> 深藍色喇叭腳牛仔褲$480</p><p>女生短褸較收身</p><p>最後女生皮褸款式較男生少，短身貨款的顏色以黑色為主，其次有白色、藍色等鮮艷顏色，不過數量極少。配襯方面，可以用鮮色皮褸，配襯今個大熱的長Top、Leggings，一樣可以帶出另一種有型味道。<br> <br> 白色Biker短身皮褸開倉價$199<br> 灰色PrintTunicTop$280</p><p>開倉查詢：美華氏<br> 日期：即日起至10月13日<br> 時間：中午12時至晚上9時<br> 地點：天后屈臣道15號維多利中心63號地舖<br> 電話：28026886</p></body></html>