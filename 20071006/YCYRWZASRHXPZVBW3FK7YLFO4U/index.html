<html><header><meta charset="utf-8"><title>27歲羅寶文膺傑青<br>嚇退裙下臣</title></header><body><h1>27歲羅寶文膺傑青<br>嚇退裙下臣</h1><p>現年27歲的富豪酒店太子女羅寶文，昨日成為2007年十大傑出青年得主，她在台上自爆從小愛發白日夢，做不成導演、律師，仍希望為社會出力，而從來冇拍過拖的她，更透露已經有自信心特強的追求者。</p><p>羅鷹石孫女、富豪酒店太子女羅寶文，昨日成為第35屆「十大傑出青年」選舉的工商業界得獎人，更是第一個先後獲得「傑出學生」及傑青榮譽的得獎人，表揚她推動小學生德育及公民教育，又為樂施會扶貧出力。</p><p>「喺歷史留下印記」</p><p>羅寶文昨日穿上一身黑色套裝，心情喜悅不已，她在台上說：「我由細到大都鍾意發白日夢，係一個理想主義者，其實，只要有明確方向，朝住目標去做，就會活得精采！我細個想做律師、導演，以正面影響社會，雖然最終我冇做到，但都希望可以喺歷史上留下印記。」她又不忘為家族生意宣傳，謂富豪酒店扎根香港，希望未來成為亞洲著名酒店。<br> 羅寶文之後接受訪問時，開心自爆現時有追求者，她說：「有啲追求我嘅，仲話我做咗傑青，唔知點算。」問她擇偶條件有無提高到？她說：「都係40歲以上就唔得，追得我嘅都係自信心好強嘅人，我覺得人品第一，同埋大家要溝通到。」</p><p>愛犬助減壓</p><p>今次成為傑青，羅寶文謂要多謝自己愛犬Bondi經常為她減壓，及讓她有更多靈感創作漫畫。羅寶文又稱未想到如何慶祝，但會將喜悅及光榮與父母及長輩分享。<br> 採訪、攝影：KellyCheok</p><p>人物誌：資優生多才多藝</p><p>今年27歲的羅寶文（Poman），現為富豪酒店、世紀城市和百利保三家上市公司執行董事，中學本就讀本地女子中學瑪利曼，半年後轉到國際學校並跳級讀Grade8，14歲成為香港傑出學生，15歲獲獎學金到美國北卡羅萊納州杜克大學讀心理學，19歲以一級榮譽成績畢業。回港後協助打理家族生意，03年憑赤柱富豪海灣豪宅項目一鳴驚人。除了是資優一族外，她也非常多才多藝，懂室內設計、作曲、拍片等，她也是一名佛教徒，且愛狗如命。</p></body></html>