<html><header><meta charset="utf-8"><title>明美連伴父母度難關</title></header><body><h1>明美連伴父母度難關</h1><p>近期夫婦同心抗癌的馬主明嘉福，自己血癌好轉後，前晚由幼子明德豐陪同去飲李兆基抱孫喜宴，而他太太李祝齡昨日就由長女明美連陪伴在中環出席MTM護膚品茶敍散心。明太年初直認患上乳癌，治療期間又發現腋下有腫瘤，要再做手術，昨日見她胸前左右不平，右胸位扁平，相信已割去右乳，她仍然戴上帽子，但已長回頭髮。<br> 明太說：「𠵱家好番好多，一個星期去醫院兩次，暫時唔可以做運動。之前做咗兩次手術，對上一次係六個星期前做。」她又謂現時休養中，不需再做電療或化療，但甚少外出，故缺席發實宴。</p><p>「最差嘅已經過去」</p><p>明美連對父母同時面對癌病，昨日說：「最差嘅已經過咗去！𠵱家好好多，個個星期都陪屋企人打牌、食飯，我都會幫父母祈禱，好彩佢哋好堅強，𠵱家唔係太瘦，面色又幾好，可能以前一直有進補，所以對啲西藥反應都幾好。」她又謂自己現時會年年檢查。<br> 此外，翁嘉穗、郭秀雲、楊洛婷等也有出席，郭秀雲也指自己身體欠佳，她說：「呢排好黑，之前感冒，聲沙晒，錄唔到12月趕出嘅碟，前幾日做啲手作仔時，又俾嘅膠彈到眼，整傷左眼眼球。」<br> 採訪：JessicaNgan<br> 攝影：ChenWaiOn</p></body></html>