<html><header><meta charset="utf-8"><title>今日有片：牛市經典金曲</title></header><body><h1>今日有片：牛市經典金曲</h1><p>恒指如過山車大上大落，港股市值及成交量屢創新高，香港又陷入全民皆股大時代，大隻佬網民「sonicgod」寄調《月亮光光》改編歌詞為《全民炒股》，道盡小股民心聲，已有逾5,000人次在YouTube看過他的表演，很多人都讚賞改編歌詞「到肉又抵死」，網民「hoodmulti」認為sonicgod聲色藝俱全，「呢首歌係牛市的經典金曲。」<br>  http://www.youtube.com/watch?v=4nYjRTYaBFE </p><p>《全民炒股》<br>寄調《月亮光光》</p><p>淨係返工無發達<br> 發達要識窿路<br> 唔去騙人　唔賭無贏<br> 成世無發達<br> 人債發行排隊抽股<br> 但願碰吓運<br> 見到大陸嘅A股現在牛氣盛<br> 即刻揸貨重槌落注<br> 心裏想　實有錢賺<br> 484隔咗三日變成576<br> 炒炒炒極期待兩天升破873<br> 見住佢升　快樂無窮<br> 工都唔去做<br> 咬住雪茄四處巡遊<br> 囂張極驕傲<br> 吓……炒股好過返工<br> 使乜做　有錢賺<br> <br> 全民炒股　氣勢咁勁<br> 那懼股災出現<br> 全部股民無論富貧<br> 沉醉炒股樂<br> 熊市降臨唔去沽貨<br> 仲望會反彈<br> 見個價落仲「侵」股<br> 諗住就嚟反彈<br> 揸多啲貨　重槌落注<br> 心裏想　實有錢賺<br> 884隔咗三日變成532<br> 炒炒炒　仲期望兩天升到873<br> 見住跌市滿面愁容<br> 歡笑唔再現<br> 繼續跌市更是愁腸<br> 乜都食不落<br> 吓……早知嗰日咪「侵」股<br> 錢輸凸　夠折墮<br> <br> 全民炒股想發達<br> 當自己巴菲特<br> 唔熟股情亂咁炒時<br> 唔會有發達<br> 唔係實贏寧可不買<br> 淡定有錢剩<br> 亂買亂賣實輸錢<br> 實在無謂<br> 慳返啲錢無謂亂炒<br> 不炒股　更快樂<br> 無炒股　一身鬆晒<br> 做人更積極<br> 想想想　做人係夠錢使就要知足<br> 見住佢升　快樂無窮<br> 工都唔去做<br> 見住跌市　滿面愁容<br> 乜都食不落<br> 吓……一於咪亂炒股<br> 無風浪　最快樂<br> 全民炒股　隨時PK……<br> <br> 《蘋果》網聞版請你報料！大家無論在網上網外發現任何騎呢搞笑的事情，都歡迎提供照片或短片資料。<br> 一經採用可獲酬100元<br> 請附姓名、電話及電郵地址，電郵到：mailto:newsapple@appledaily.com</p></body></html>