<html><header><meta charset="utf-8"><title>婆仔跳芭蕾</title></header><body><h1>婆仔跳芭蕾</h1><p>香港女生無論點跟日本潮流，但都偏向愛Casual打扮。講到鞋，都係敵不過日本妹的腳痛忍耐力，着住對幾寸高的高跟鞋喺條街度行來行去，絕對係「PG家長指引」的高難度動作。所以每季大熱不死的，永遠就只有佢──港女至愛的「婆仔鞋」。今日就同你由大熱芭蕾款式，大數秋冬4大新貨，好讓大家睇準目標，一擊即中！<br>記者：許維雅<br>攝影：伍慶泉<br>Model：Phyllis<br>Makeup：Doll&#13;</p><p>b+ab紅色連腳帶平底鞋$599/b<br> PAGEBOY深藍色圖案雪紡連身裙$1,199/b&#13;</p><p>今季熱跳芭蕾</p><p>平底鞋俗稱「婆仔鞋」，當中最Basic的淨色款式永遠都係心水首選，易襯、耐看總容易吸引女生垂涎。但冇踭的優點亦令它在設計上的變化多了局限，為了令淨色款式變化更大，只好向玩質料、加綁帶等Details埋手，如閃珠片面、貼腳魷魚設計及毛面等。當中以仿芭蕾舞鞋的綁腳款式選擇最多，最夠少女味，襯上一些雪紡花花圖案短裙，方便得來，又美麗又凉快。</p><p>可愛玩圖案</p><p>當然唔少得搶眼的圖案平底鞋，愛Cutie的，最吸引當然係Eleanor跟Keds的動物Monogram圖案布鞋。用大象、犀牛等變化成可愛角色，加上鞋面的一條搭帶，婆仔味更濃，但又更得意。愛高貴的，一些如西武最新引入品牌madestrange的豹紋圖案亦係不錯的選擇。Cutie布鞋可配襯一些短裙或短褲，不過款式就不宜太花，感覺會更亂、更難襯。
</p><p>BabyJaneCacharel紫紅色波點圖案中袖連身裙$759/c<br> BabyJane粉紫色花花圖案平底鞋$899/c</p><p>高䠷揀尖頭</p><p>圓頭平底給人可愛的感覺，適合嬌小女生；而尖頭鞋則有型硬朗，適合高䠷女生。除一般小蝴蝶結點綴，Eleanor跟Keds最新交叉作同樣用上動物作圖案，以鐵牌加幼帶粉飾，帶出另一番的少女味道。穿着方面，適宜配襯一些較長身的下身衣物，如長褲或四個骨褲。</p><p>Fin皮格車線尖頭鞋$1,099/b<br> EhyphenworldGallery銀灰色公主袖上衣$499/b<br> EhyphenworldGallery黑色泡泡四個骨褲$899/b</p><p>蝴蝶結女人味</p><p>正是由於設計上有局限，婆仔鞋跟蝴蝶結總有永不分離的關係，有蝴蝶總能添上幾分嫵媚高貴。小蝴蝶喜用對比強烈的顏色，令其突出，反之大蝴蝶就會用近似顏色減低誇張程度。蝴蝶結款的平底鞋感覺較女性化，襯裙為首選！</p><p>agn囗sb.針織連身裙$2,990/a<br> agn囗sb.米白色冷帽$690/a<br> agn囗sb.粉紫色蝴蝶結平底鞋$1,990/a</p><p>店舖查詢：</p><p>a/agn囗sb.（29189830）金鐘太古廣場110號舖<br> <br> b/i.t（25040025）銅鑼灣加寧街6-10號地下<br> <br> c/BabyJane（28907679）銅鑼灣百德新街50號B<br> <br> d/Seibu（29713888）金鐘太古廣場L1<br> <br> e/PedderRed（34273288）觀塘apm商場UC-16號舖<br> <br> f/D-mop（22034130）銅鑼灣京士頓街8號地下ShopB<br> <br> g/Ztampz（31051090）尖沙嘴廣東道太陽廣場B01A號舖<br> <br> h/先施（27081558）深水埗西九龍中心L1-3號</p></body></html>