<html><header><meta charset="utf-8"><title>Stephy慳妹等買樓</title></header><body><h1>Stephy慳妹等買樓</h1><p>鄧麗欣（Stephy）昨日以儲蓄大使身份到將軍澳一間小學出席「博愛同心樂儲蓄」活動，她自稱是慳妹一名，自小不會亂花錢，她說：「我唔止鍾意儲蓄，細個儲埋好多公仔、張學友同周慧敏嘅明星卡。」Stephy指現時最大開支是買衫，她希望盡快有足夠資金置業，她說：「我都儲咗首期，但未睇買邊度。啲錢會畀屋企人幫我投資買基金。」</p><p>力撐學友</p><p>對於學友早前不適取消兩場個唱，身為fans的Stephy希望學友快些痊癒，她說：「我睇到尾三嗰場，當時都覺得佢把聲有啲唔同，但係都唱得好好，我好嬲啲人鬧佢唔唱，如果支持學友應該尊重佢嘅決定。」談到再次傳出與傅穎（Theresa）不和，Stephy澄清沒有此事，她說：「呢啲新聞由我哋九個時都傳過，同埋我多謝方力申幫我澄清。」<br> 採訪、攝影：李珮洳</p></body></html>