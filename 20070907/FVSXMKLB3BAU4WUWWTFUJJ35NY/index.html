<html><header><meta charset="utf-8"><title>金手指：我挺陳太！ - 孫柏文</title></header><body><h1>金手指：我挺陳太！ - 孫柏文</h1><p>大家都知道，因為前民建聯主席馬力逝世，立法會港島區議席要進行補選。大家作為《金手指》嘅fan屎，都應該知道孫柏文一路都想見到，有自由市場民主派嘅出現。<br> 呢幾日，吓吓要求政府干預嘅前立法會議員何秀蘭，宣佈唔參與港島區補選，toobad，realsad。最起碼，民主派好似突然潰不成軍。</p><p>我信佢一定會出嚟</p><p>不過，我唔怕。因為選舉、參選係公民責任。如果有一個人，知道自己最能代表一套政策，最能解釋點解嗰套政策能令社會向榮，亦明白如果自己唔參選，市民冇得揀有佢理念嘅候選人，佢一定會盡公民責任，走出嚟。一定為咗隔籬鄰舍、同一社區嘅市民，提供多一個選擇，參加選舉。<br> 前政務司司長陳方安生，對我嚟講，係一個相信自由市場最能令社會向榮，相信民主政制最能保證繁榮安定嘅人。作為一個曾經參選過港島區立法會議席嘅人，孫柏文相信陳太係自由市場民主派最佳嘅參選代表。<br> 作為一個自由市場民主派人，作為一個港島區選民，作為一個香港人，陳太，anislandturnsitslonelyeyestoyou。給我們一個選擇！懇求你，參選吧。<br> 金手指網誌：<br>  http://phatdat.blogspot.com </p></body></html>