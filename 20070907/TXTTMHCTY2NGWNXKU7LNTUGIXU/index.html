<html><header><meta charset="utf-8"><title>灌滿湯唔變形<br>大冬瓜　越老越有味</title></header><body><h1>灌滿湯唔變形<br>大冬瓜　越老越有味</h1><p>收集過不少讀者的意見，不約而同都很想跟大廚學整冬瓜盅，我心諗：「好易啫，咪挖空心，然後放材料煮囉！」點知讀者Bonnie話：「試過蒸到爆瓜！」另一位讀者Priscilla又話：「唔知點解個瓜蒸到變形！」即刻被問到口啞啞，好彩請來入行三十幾年的大廚朱師傅幫我解圍：「上湯要灌滿瓜盅，就唔會蒸到變形。」唔，清楚晒啦！<br><br>記者：趙珮倩　<br>攝影：周旭文<br>烹飪指導及場地：富苑魚翅海鮮酒家<br>主管廚師朱錦泉（23902021）</p><p>大冬瓜勝迷你瓜
</p><p>朱師傅教路，做冬瓜盅要揀墜手硬身的冬瓜，瓜皮顏色越深越好，老身的冬瓜瓜味較濃。至於時興的日本迷你冬瓜，賣相雖然比較精緻，但瓜味遠不及大大隻的冬瓜。一般的冬瓜盅會加入不同肉類烹調，湯味較濃，甚至蓋過冬瓜味；所以朱師傅做的冬瓜盅只用海味材料，湯味更鮮甜，與冬瓜味更夾。<br> 此外，冬瓜肉挖幾多，完全按個人喜好，鍾意飲湯水的朋友當然可以挖空多些，注入多一點上湯；而鍾意吃冬瓜肉的話，就要挖輕手點，預留多一點瓜肉，所以一般瓜盅的厚度由1吋至2吋皆可。</p><p>朱師傅入廚年資：</p><p>35年曾於美麗華酒店翠亨邨及東宮當大廚，擅長烹調新派粵菜，將傳統粵菜精髓加入創新元素，配搭出嶄新口味。
</p><p>拿手菜：</p><p>琉璃雞、蜜燒骨、荷包翅</p><p>海珍瓜盅</p><p>３hr00min<br> 份量：6人<br> <br> 材料：冬瓜1個（約6斤）、鮮螺肉/鮮鮑片各3両、翅群1両（已發）、冬菇2両、瑤柱2粒、鹽適量、上湯800毫升、薑/葱/紹酒各少許&#13;</p><p>做法</p><p>1.冬瓜切去頭端，挖空去囊，用鹽塗抹裏面，醃大約10分鐘，然後再蒸10分鐘，倒去多餘水份。<br> <br> 2.螺肉/鮑片/翅群/冬菇以薑/葱/紹酒汆水；瑤柱浸腍備用。<br> <br> 3.將所有材料放入盅內，加入上湯注滿，以慢火燉21/2小時（視乎瓜身的厚薄程度）&#13;</p><p>貼士</p><p>瓜盅內的上湯要有十成滿，否則瓜盅邊受到熱力會向內微彎變形，影響賣相。
</p><p>蜜燒骨</p><p>0hr50min<br> 份量：4人<br> <br> 材料：腩排10両、雜菜水2湯匙、沙嗲醬/花生醬/XO醬/咖喱粉/芫荽各少許、蛋黃1/2隻、麵粉2錢、雞粉1/2茶匙。汁料：鎮江醋/果占/OK汁/砂糖各4両、蜜糖2両<br> </p><p>做法</p><p>1.腩排切細件，以雜菜水/沙嗲醬/花生醬/XO醬/咖喱粉/芫荽/雞粉拌勻醃20分鐘。<br> <br> 2.將醃好的排骨加入蛋黃/麵粉撈勻，放雪櫃20分鐘。<br> <br> 3.燒熱油至七成滾，下排骨浸熟，撈起瀝油。<br> 4.將所有汁料放鍋內，以慢火煮至稠身，加入排骨拌勻即成。</p><p>貼士</p><p>排骨上粉後宜冷藏一會，這樣下油鑊炸時就不會甩粉。此外，煮汁料時要不停用筷子攪勻，避免焦燶。</p><p>網網千斤</p><p>0hr30min<br> 份量：4人<br> <br> 材料：生筋8個、木耳/黃耳/鮮菇/髮菜/蘑菇/竹笙合共12両、暖水/油各適量。<br> <br> 蠔油芡汁：蠔油/上湯各2湯匙、糖1/2茶匙、雞粉少許、生抽1茶匙（預備2份）&#13;</p><p>做法</p><p>1.先將木耳/黃耳/鮮菇/髮菜/蘑菇/竹笙切絲汆水，埋1份蠔油芡汁拌勻備用。<br> <br> 2.生筋蒸2分鐘，再浸暖水，然後啤水去油，瀝亁。<br> <br> 3.將餡料釀入生根，用牙籤封口，下油鑊炸至金黃，將另1份蠔油芡汁煮滾淋上面。</p><p>貼士</p><p>生筋不可浸太熱的水，否則很易弄穿。</p><p>明日同你煮刁鑽牛部位<br>燜和牛三寶</p><p>和牛牛尾/面珠肉/金錢𦟌各150克、辣味日式燒肉汁2支（420毫升）、薯仔1個、甘笋1條、大葱1條、洋葱1/2個<br> <br> 焦點材料：和牛面珠肉是新興的牛肉可食部位，肉質比較實，但肉味較濃；不宜蒸、炒，最好用來燜。價錢約$168一斤，通常大型高級超市有售。&#13;</p><p>超嫩和牛肩肉丼
</p><p>和牛肩肉130克、洋葱1/2個、雞蛋1隻、牛丼汁1/4支、珍珠米飯1碗</p><p>巴西牛蔭柳炒邊豆</p><p>牛蔭柳肉200克、法國邊豆1盒（約100克）、牛丼汁2茶匙、蒜茸少許<br> ＊所有食材料可於跑馬地「一番食材」超市買到（28918966）</p></body></html>