<html><header><meta charset="utf-8"><title>新車A-Z：AudiS4quattroTiptronic<br>傲視藍天之奧廸</title></header><body><h1>新車A-Z：AudiS4quattroTiptronic<br>傲視藍天之奧廸</h1><p>我不嬲都鍾意Audi，事關佢注重內涵，所以Audi車外觀多數係流線而踏實，型格得來一點都唔浮誇；品牌追查嘅係性能同技術方面嘅高質素。07新款S4quattroTiptronic就充份表現出外「型」內「勁」嘅高性能質素跑格四驅車，大家無睇錯，S4的而且確兼顧晒型、勁、跑、四驅功能於一身，名副其實嘅能文能武。<br><br>記者：梁美甜　<br>攝影：梁細權<br>Model：Tiffany（TheGroup）</p><p>高性能四驅跑款房車</p><p>S4係以A4車型為基礎所打造而成嘅高性能車型，今年為新一代改款型號，外形無變但就換咗馬力強勁嘅4.2升V8自然進氣引擎，經修改後再裝入S4小巧嘅引擎室入面，取代了06年款嘅2.7升雙渦輪增壓引擎。基於S4係秉承A4嘅外形，所以佢係一部四門五座房車款，但有成4,200c.c.加上四凸輪V8引擎，再配合四驅功能，你話S4係咪一部跑格四驅房車呢？</p><p>08奧運指定車
</p><p>《歲月風雲》入面華喆車就係國產，現實中北京奧運官方指定車廠Audi雖非中國品牌，但就絕對係MadeinChina。Audi仲乘機推出3款專門接送選手、官員同外賓嘅車種，分別為A6L長陣車、A8L同埋第一款LSUVQ7。</p><p>影視名車</p><p>Audi經常喺電影客串演出，如《職業特工隊2》入面嘅珠寶大盜，就揸住架AudiTTRoadster跟湯告魯斯喺山崖飆過你死我活！仲有《浪人》S8做過羅拔廸尼路、尚連奴座駕、《奪命煙幕》嘅A4就同阿爾柏仙奴、羅素高爾等影帝同台演出過。</p><p>08電影拍檔
</p><p>08年有套改編MarvelHeros電影《IronMan》登場，主角TonyStark發明咗套有神奇力量嘅盔甲，從此就化身成「鐵人」儆惡懲奸。蝙蝠俠都有部蝙蝠車，鐵人座駕就係Audi至強超級跑車R8，420匹馬力捉壞人都易啲！</p><p>多人讀錯Audi
</p><p>雖則Audi中文譯名係奧廸，但好多人甚至資深車迷都將之讀成「歐-De」，但原來Audi呢個德文有「聽」嘅意思，而據香港代理指出，正確讀音亦應係「柯-De」，不過香港人約定俗成，兩個讀法都有，只要大家明就得喇！</p><p>Profile
</p><p>引擎：4,163c.c.V8汽缸四十氣閥<br> 馬力：345bhp/7,000rpm<br> 扭力：410Nm/3,500rpm<br> 傳動：六前速Tiptronic半自動波，四驅功能<br> 查詢：合廸汽車（25281862）<br> $761,000</p></body></html>