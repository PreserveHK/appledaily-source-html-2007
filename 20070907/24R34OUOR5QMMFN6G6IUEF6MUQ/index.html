<html><header><meta charset="utf-8"><title>數碼達人：全高清電視配HDDV<br>趕走陰陽面</title></header><body><h1>數碼達人：全高清電視配HDDV<br>趕走陰陽面</h1><p>去年，Pan記推出比成年人更高嘅103吋超級Plasma，並採用最靚FullHD顯示，大部到連𨋢都入唔到，名重於利！今年第四季，Pan記再公佈適合家庭尺寸嘅新系列VIERAPlasma，加埋同日發佈嘅高清DV。DV配置針對曝光及黑位而設嘅特別功能，令影像更調和，去旅行拍Video，終於可跟陰陽面講聲ByeBye！<br><br>記者：陳國輝<br>攝影：伍慶泉</p><p>10,000:1對比　黑位富層次</p><p>將於第四季推出市面嘅VIERAPlasma共有三款尺寸，包括42吋、50吋和65吋，實際啲講，呢次終於放得入香港人屋企喇！技術方面除採用16-bit視頻處理，令色彩更有層次之餘，當然唔少得支援FullHD1080p，裝埋部Blu-rayPlayer，直頭玩盡高清極限！值得一提係，該系列的對比度達10,000:1，能夠將深沉嘅顏色、陰影位及背光部份，表現得更有層次感；加上純黑驅動系統和純黑濾層，重現深沉濃厚嘅黑色，邊度係黑色邊度係黑位，分野更明顯。</p><p>試畫質</p><p>PROFILE</p><p>解像度：1,920×1,080<br> 對比度：10,000:1<br> 色彩：16-bit<br> 端子：兩組HDMI、S-Video、DigitalAudioOut、PC<br> 音效：TruSurroundXT、SRS<br> 卡槽：AVCHD（65吋版本）<br> 推出日期：10月（50吋及42吋）/11月（65吋）</p><p>高清DV玩陰陽調控</p><p>攝錄機方面，Pan記推出嘅3CCD感光元件出名夠清晰，至於FullHDDV則起步冇耐。聽日賣街嘅SX5及SD5，兩者均具備「智能對比控制」系統（IntelligentContrastControl），特點係可以偵測環境光線，並自動調節對比度，防止同一影像之下出現過光或偏暗嘅情況，可以話針對陰陽位而設計。另外亦唔少得防震技術，機內配置O.I.S.光學影像穩定系統，透過鏡片移動以補償機身震動，不過呢項技術並非最新，大部份DV都有。SX5採用DV碟作儲存媒介，影像可經HDMI接駁電視直出。</p><p>瘦身全靠SD卡</p><p>另一款SD5就瘦身一大截，重量只有SX5的五分之三，雖則功能接近，但儲存媒介就採用SD卡，最高可支援同日公佈嘅16GBSDHC記憶卡。若以FineMode拍攝高清影片，可儲存160分鐘，或拍攝6,160張3,648×2,736的相片，一定夠用！</p><p>室外</p><p>留意右邊嘅綠色植物，可見用咗「智能對比控制」後清楚好多。</p><p>室內</p><p>室內環境更加明顯，背光嘅傢俬無論色彩抑或輪廓，全部清楚晒！</p><p>PROFILE</p><p>解像度：1,920×1,080<br> 元件：3CCD影像感測器<br> 鏡頭：LeicaDicomar8組12片鏡片<br> 體積：83.5×93.5×151.5mm（SX5）/65×67×135mm（SD5）<br> 重量：540g（SX5）/340g（SD5）<br> 主要功能：智能對比控制、3秒預先錄影、O.I.S.光學影像穩定系統</p><p>記者會現場</p><p>同場加映：單鏡L10撼Canon40D</p><p>除一系列高清產品，Pan記仲預告旗下最強嘅1,010萬像素數碼單鏡反光相機L10。繼承其作風，採用DSLR極罕嘅電子觀景器，個芒仲可以反出嚟上下旋轉，拍攝角度勁多。留意推出冇耐嘅Canon40D，同樣支援電子觀景器，L10擺到明打對台！可惜售價尚未公佈。</p></body></html>