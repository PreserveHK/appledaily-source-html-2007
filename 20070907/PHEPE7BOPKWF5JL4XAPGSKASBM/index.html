<html><header><meta charset="utf-8"><title>沐浴液測試<br>士多啤梨索爆檸薑</title></header><body><h1>沐浴液測試<br>士多啤梨索爆檸薑</h1><p>睏悶時，享受短短的花灑浴，比打NDS、聽MP3、煲碟、紓悶解困更快捷有效。話明係享受，十幾蚊1L的沐浴露只具一般清潔之效，香味假、泡沫似洗潔精、冲完全身嚡熠熠。以下8款新出的貴價沐浴露，氣味獨特，滋潤唔嚡手，睇睇邊款啱你轉季用啦！<br><br>記者：盧家蕙　攝影：周旭文<br>Model：味之天使Doris@Runwaymodels</p><p>幾凍都要冲凉</p><p>人氣急升的味之天使成員士多啤梨（Doris）訪問時說：「返工企得多，每次錄影完又笑到攰晒癲晒，嗰刻好想返屋企冲個靚凉早啲唞。我好鍾意用生果味沐浴露，浸浴比較少，因為要用好多水㗎！我覺得冲凉好重要，夏天唔在講，冬天就算好凍都要冲呀！」</p><p>測試方法（★★★★★為最高分）<br> 1.由味之天使憑嗅覺猜各款沐浴露的香味，看看是否討好。<br> 2.直接以沐浴露冲洗雙手，觀察其是否易起泡。<br> 3.過水後，以濕度機讀出保濕指數，看看上升多少。</p><p>鎮靜消疲勞</p><p>ORIGINS清凉檸薑沐浴露可鎮靜及抗敏，又有保濕效能，清新的薑、檸、橙味可趕走疲勞。$180/200ml<br> 好索度：★★★★★<br> 起泡力：★★★★<br> 保濕力：★★★★41.6%→50.5%（升8.9%）<br> 味之天使評語：味道清純極似橙薑味，感覺好relax，令人忍唔住一索再索。</p><p>古代香料配方</p><p>ALQVIMIA埃及妖后沐浴露，名字具懾人氣勢，含乳香沒藥，可淨化情緒，抗炎殺菌兼保濕。$310/400ml<br> 好索度：★★★<br> 起泡力：★★★★★<br> 保濕力：★★41.2%→45.8%（升4.6%）<br> 味之天使評語：氣味有啲怪，係咪沒藥味都唔知。</p><p>果汁糖味濃</p><p>freshHesperidesBathandShowerGel以意大利檸檬、香橙、西柚為主調，充滿濃實橘子清香，香氣持久。$300/300ml<br> 好索度：★★★★<br> 起泡力：★★★★<br> 保濕力：★★★（42.5%→49%）（升6.5%）<br> 味之天使評語：好多隻生果味溝埋一齊，似雜錦果汁糖。</p><p>清新有機植物</p><p>L'OCCITANE有機田園沐浴啫喱大賣有機橄欖油、普羅旺斯有機番茄精華和有機玫瑰花水，感覺清新。$140/250ml<br> 好索度：★★<br> 起泡力：★★★<br> 保濕力：★★★★★39%→48.3%（升9.3%）<br> 味之天使評語：味道多層次，番茄味唔明顯，亦唔算好索。</p><p>多泡抗氧化</p><p>juiceBeautyGreenAppleMousseBodyCleanser含青蘋、蜜糖及檸檬精華，具高效抗氧化功能。$280/280ml<br> 好索度：★★★★<br> 起泡力：★★★<br> 保濕力：★★★42%→48.7%（升6.7%）<br> 味之天使評語：似橙柑味，好清新，完全無青蘋果味。</p><p>阿根廷湖粗鹽粒</p><p>SKINFOOD青檸鹽粒身體沐浴乳含60%阿根廷湖鹽粒，配合青檸精華，冲凉同時去角質。$120/390g<br> 好索度：★★★★<br> 起泡力：★★<br> 保濕力：★★★39.8%→46.7%（升6.9%）<br> 味之天使評語：檸檬味好爽，唔鍾意嘅就覺似洗潔精味。</p><p>Shoplist</p><p>juiceBeauty　28335149<br> ALQVIMIA　28810933<br> SKINFOOD　28349121<br> fresh　21131710<br> L'OCCITANE　22657511<br> ORIGINS　31881826</p></body></html>