<html><header><meta charset="utf-8"><title>M&amp;M--周汶錡：飾物對女性好緊要 - Choco</title></header><body><h1>M&amp;M--周汶錡：飾物對女性好緊要 - Choco</h1><p>名模周汶錡（Kathy）打扮一向甚有個人品味，因工作要四圍飛的Kathy，最喜歡的原來是在外國shopping，她說：「平時工作周圍飛，我都會趁空檔shopping，我身上嘅腰帶係最近喺法國尋寶時買嘅，係YvesSaintLaurent嘅全新vintage，用咗100歐元（約1073港元），我見到即時掃咗兩條唔同嘅款式，今年又興用粗belt，加喺白恤衫外面就可以令到條腰更加纖細，冇咁單調，而且成個人嘅線條更靚，所以飾物對於女性嚟講係好緊要。」<br> 除了皮帶之外，Kathy認為手錶、頸鏈也不可忽視，Kathy說：「我自己比較高大，所以鍾意戴比較大件嘅首飾，時間對model嚟講係好緊要，所以我平時嘅裝備一定要戴手錶，屋企都有唔少收藏。我除咗會買保值嘅牌子之外，會買一啲fashion款式，Chaumet嘅白色手錶加上aquablue錶面，設計好突出，錶面夠大，係fashion同elegant結合，夏天戴好sharp，冬天可以換唔同色錶帶，感覺即完全改變。」<br> TextbyChoco<br> 本欄逢周三刊出</p></body></html>