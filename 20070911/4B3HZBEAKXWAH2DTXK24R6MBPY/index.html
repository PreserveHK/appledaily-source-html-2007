<html><header><meta charset="utf-8"><title>秋冬美甲（上）：變種法式甲<br>懷舊愛圓</title></header><body><h1>秋冬美甲（上）：變種法式甲<br>懷舊愛圓</h1><p>花甲尚未百花齊放時，女生只會輕輕把指甲修剪成鵝蛋形，或塗一層甲油扮靚；自從法式指甲及水晶甲相繼出現，方形長甲旋即流行。㗎妹最近睇中Dior的鵝蛋形FrenchNail，不只大抄特抄，仲自創多款變奏版，玩圓形甲邊之餘，連顯示健康的半月形位都唔放過，可謂青出於藍。<br><br>記者：盧家蕙　攝影：伍慶泉<br>Model：Jessie@Runwaymodels　<br>Makeup&amp;Hair：JanSuen&amp;KelvyWong@onemakeup<br>花甲示範：SheerNailbyIlCOLPOGROUP（36783828）</p><p>紫色喱士邊</p><p>怕撞口撞面都係粉紅甲色？不如改塗充滿嫵媚感的粉紫色，白色甲邊太孤單？多畫一條喱士花邊，可愛指數立即上升。</p><p>a.桃紅懷舊有品味</p><p>甲油要揀實色，顏色最好帶80's味道，越搶眼越好，桃紅色就夠嬌俏，小小的白色半月形更是精髓所在，咁就型晒啦。</p><p>a.Steps　桃紅
</p><p>b.閃亮黑金</p><p>黑色是四季皆宜的甲色，跟秋季大熱的金色一拍即合，綴以四方圓孔金屬片，舉手投足也亮晶晶的，更添型味。</p><p>b.Steps　黑金</p><p>Color：黑色及金色甲油、四方形金、銀片。</p><p>c.粉紅銀珠</p><p>清麗的伊東美咲在近期的資生堂廣告中展示了純情的粉紅甲色，並於指甲的半月位貼滿銀白色珠仔，營造別具心思的高貴感。</p><p>c.Steps　粉紅
</p><p>麻雀甲花搶眼</p><p>今次為大家示範的是24歲索模JessieCheung（黃秋生女友），外表貴氣的她，自言很愛玩花甲，不過就唔一定揀feminine款式：「我最誇嗰次係叫人幫我畫萬子，打麻雀嗰啲呀！一至十萬，非常搶眼，返到公司人人都爭住睇，打牌仲可以擾亂視線，哈。索子蛇仔好難畫㗎，筒子嘅圈圈又紅又綠，好麻煩㗎！」咁搞笑，一再證明Jessie品味獨特。</p></body></html>