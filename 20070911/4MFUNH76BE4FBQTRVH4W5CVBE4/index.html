<html><header><meta charset="utf-8"><title>對Mon有話兒：T.O.P軍旗服惹網友爭議</title></header><body><h1>對Mon有話兒：T.O.P軍旗服惹網友爭議</h1><p>韓國組合BigBang成員T.O.P幾個月前上節目時，着咗件類似代表日本軍國主義嘅旭日東升旗外套現身。最近有網友將段片放上韓國網站Daum度，惹嚟網友爭論，部份人指摘T.O.P太唔似樣，應該即刻道歉，相反就有支持者話：「服裝只係服裝」、「點解要翻陳年舊賬呢？」件事喺韓娛網站韓劇社區都有華人討論。<br> <br> snoppyjia2001：讓人想到趙薇的軍旗裝事件。<br> <br> aggiem：藝人還是需要注意一下。<br> <br> andyandy：T.O.P實在太無辜，可能是死敵SuperJunior故意中傷BigBang。<br> <br> 不過阿Deep勸告T.O.P同其他亞洲藝人，都係小心處理軍旗服好啲。<br> <br> 短片網址： http://tvpot.daum.net/clip/ClipView.do?clipid=4431386 <br> 韓劇社區網址： http://www.kdocn.com/bbs/thread-249025-1-4.html </p></body></html>