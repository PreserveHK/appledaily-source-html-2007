<html><header><meta charset="utf-8"><title>車展摷靚車1：<br>Subaru量產S204最愛碳纖車唇</title></header><body><h1>車展摷靚車1：<br>Subaru量產S204最愛碳纖車唇</h1><p>於澳門舉行嘅港澳首屆世界級高性能車展，與54屆格蘭披治大賽車同步圓滿結束。熱鬧過後，係時候慢慢同大家尋根究底，解構車展中出現嘅靚車。首先係以辣出名嘅Subaru，當日就展出量產車S204，大家實話早就喺香港見過喇，咁人哋Lock門兼封實晒，你哋又邊有機會上車睇過呢？喺呢個車展度，代理就大開中門，任車迷入車櫳睇到夠兼過足手癮。<br>S204全球得600部，採用水平對向四汽缸渦輪增壓引擎，配運動催化器同埋特設低回壓鈦金屬運動排氣管，最大馬力可達320匹，辣得嚇人！最叫我驚喜嘅係車唇以碳纖製成，車底懸掛以高級ST1裝配，Parts都咁重本，唔怪得佢辣得咁過癮啦！<br><br>記者：梁美甜　攝影：陳偉強</p></body></html>