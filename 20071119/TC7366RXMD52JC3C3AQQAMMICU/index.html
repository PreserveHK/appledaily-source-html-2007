<html><header><meta charset="utf-8"><title>窩輪搏擊：聯通博反彈　吼5569 - 俊樺</title></header><body><h1>窩輪搏擊：聯通博反彈　吼5569 - 俊樺</h1><p>上個禮拜尾股民好擔心國內周末會加息，所以國企股腳軟，結果人行未見有動靜，上個禮拜五花旗股市又反彈，港股今日係咪會有運行，好快就知。<br> 不過突然爆咗單「地下錢莊」案，仲傳中石化（386）同中石油（857）牽涉其中，唔知對A股有冇影響，開市後都係睇清楚先做嘢。<br> 睇番個大市，值博嘅股份唔係好多，就算有，都要採取穩中求勝嘅策略，因為𠵱家花旗股市唔掂，國內股市又有顯著調整嘅風險，唔可以太搏命，電訊股呢個禮拜或者會造好啲，可以留意呢類股份。</p><p>聯通C輪5569：聯通（762）上周五報收15.26元，補番之前嘅裂口高收，如果升返上15.5元樓上收市，有機會升破10日線，上試18元，可以諗吓隻C輪5569，現價34仙，有效槓桿率2.8倍，正股升上18元，5569應該唔會低過53仙，正股跌穿14元止蝕。</p></body></html>