<html><header><meta charset="utf-8"><title>賭blog日記：即場投注玩死人 - 牽牛</title></header><body><h1>賭blog日記：即場投注玩死人 - 牽牛</h1><p>19/11/2007.....<br>天晴</p><p>最新動態<br> 蘋果波神上周重槌阿仙奴「客勝」得手，加上近期喺波股都執唔少，所以放吓假享受人生，本欄暫由小弟代筆。<br> 上周四小弟已喺《拉闊足球場》話國際賽唔易賭，心水只得愛爾蘭平手盤同入球「大」；當奇雲杜里60分鐘入球，為愛爾蘭射成2:1，我當然滿心歡喜。當時我一直留意馬會即場入球大細，等待中位數轉至3.5球，補番注入球「大」；如果威爾斯追平2:2，我都保持兩注利潤，愛爾蘭贏3:1更加贏多注。但馬會死都唔轉盤，維持4.5球中位數，到70分鐘更加截止投注；威爾斯完場前入12碼，出現我唔想見到嘅2:2。<br> 最近唔少賭友炮轟馬會即場投注，大細中位數極少定在「入一球即開大」嘅處境，截止投注時間又不一；主客和、波膽周不時6、70分鐘已截，但我又見過85分鐘仲有即場波膽玩。記得馬會廣告話：「即場投注，畀你邊睇邊玩！」我覺得𠵱家係投注人士被玩多啲。<br>  http://hk.myblog.yahoo.com/footballexperts/ <br> 逢周一至五見報<br> <br> 牽牛<br> 股市大旺，英超盛世，大家齊來贏多啲！</p></body></html>