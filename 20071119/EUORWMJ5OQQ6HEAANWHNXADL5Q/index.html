<html><header><meta charset="utf-8"><title>Blog派分子：Dana同BoA扮Friend
</title></header><body><h1>Blog派分子：Dana同BoA扮Friend
</h1><p>今年21歲嘅韓國女歌手Dana，喺01年時以個人歌手身份同大家見面，可惜星運平平，最後唱片公司就安排佢加入女子組合天上智喜，轉行性感路線。相比起同唱片公司兼同期出道嘅BoA，人哋已經成為日韓小天后，所以阿Deep諗Dana一定好妒忌BoA。<br> 點知上去到Dana個blog睇，發現佢同BoA嘅親密合照，佢仲祝本月5號生日嘅BoA生日快樂，真係大跌眼鏡。講開個blog，除咗有唔少Dana嘅自拍照外，仲可以睇到組合天上智喜最新大碟封面，大賣粉紅誘惑。<br> <br> 網址： http://www.cyworld.com/717danana </p></body></html>