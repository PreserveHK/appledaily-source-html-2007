<html><header><meta charset="utf-8"><title>車事情報局：<br>Alfa減8萬賀售百車</title></header><body><h1>車事情報局：<br>Alfa減8萬賀售百車</h1><p>早兩日重陽節假期，無乜嘢做就走去灣仔嗰條「汽車街」，睇吓有咩新車返。喺灣仔AlfaRomeo嘅Showroom度，就八到單News，就係由今年2月開始，代理AlfaRomeo嘅AutoSportiva喺8個月內售出超過100部新車；於是將最新到港嘅Brera3.2Q4Q-Tronic天幕頂跑車，以$468,800呢個優惠價發售嚟賀一賀佢，計落同新車價相差成8萬！不過只限量8部，有興趣嘅要快手喇。<br>跟住行埋去銅鑼灣個BentleyShowroom，見入面人頭湧湧，原來係嗰部身價1,200萬、有成1,001匹嘅BugattiVeyron16.4擺咗喺度，引咗成班車迷走去影相，順便近距離接觸吓部車囉！提提你，過埋今日架千匹戰神就會運走，想睇勁嘢就唔好錯過。<br><br>記者：車報員</p><p>查詢<br> AlfaRomeo：AutoSportiva（28778788）<br> Bugatti：BentleyHK（28901918）</p></body></html>