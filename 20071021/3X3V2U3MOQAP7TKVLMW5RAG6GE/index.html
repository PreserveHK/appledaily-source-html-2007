<html><header><meta charset="utf-8"><title>和瘋劈價　$99BEAMSTee</title></header><body><h1>和瘋劈價　$99BEAMSTee</h1><p>股市升達三萬點高位，可惜基層未能受惠。貧富懸殊唔緊要，貴有貴買，平有平執。潮流水貨舖A+AD適逢周年誌慶，入秋在即，實行要錢唔要貨，眾多潮流日牌BEAMS、Hare、TakeoKikuchi實行劈價，$99即可買起日牌短袖Tee，價錢低至三折。做個精明潮流投資者，好應該趁低入市。<br><br>文：鄭朝偉<br>攝影：林栢鈞<br>Model：ChiWai@Jamcast</p><p>三折買燒鵝髀日牌Tee</p><p>隨住大型時裝連鎖店不斷擴充，水貨舖生存空間就越來越細。適者生存，A+AD半唐番老闆Alan就以靈活價錢招數應變，今次減價日牌Tee只售$99（約三折），當中有BEAMS、Hare，真係要套用黃興桂金句「蔗渣價錢做出燒鵝髀嘅味道」來形容。老闆Alan仲精心挑選有Gimmick的款式益大家，例如BEAMSTee就揀極受歡迎的FakePrint以及PhotoPrint，等大家可以一網打盡；而近年冒起，簡約牌Hare亦屬勁減行列，入手推介有SlimCut的PrintTee，圖案都幾夠Rock味！除此之外，曾同Lee以及Converse合作的品牌TakeoKikuchi(菊池武夫)，亦以同樣低價出售，馳名橫間Polo恤以及富日本味道的圖案Tee，是掃貨吸納的重點對象。至於Hi-end選擇，有日版黑牌Burberry，精選款式有150周年紀念版Polo恤，半價割喉出售。</p><p>粉紅色BEAMSTee<br> 原價$450<br> 劈價$99<br> <br> BEAMS青色軍褲<br> 原價$490<br> 劈價$130<br> <br> Fifty24SF布鞋<br> 原價$890<br> 劈價$490</p><p>$99對　筍執ConverseAllStar<br></p><p>着得日牌Tee，要首尾呼應當然仲要腳踏ConverseAllStar至得，同樣以$99筍價開倉，當中不少是日本版，都幾吸引，不過聽Alan講款多碼少，能否於此尋寶，就要睇你開倉之日是否早到及有無運數！<br> </p><p>$90頂VonDutch勁抵！
</p><p>除咗日牌Tee，仲有唔少貨品以半價發售！例如VonDutch以及bal貨車帽，$100有找；以及奧瑪花曼《標殺令》黃色OnitsukaTiger戰鞋！</p><p>開倉資料<br> A+AD（25738748）<br> 銅鑼灣景隆街6號渣菲大廈二樓（地鐵站D1出口）<br> 開倉日期：即日至11月15日<br> 時間：12:00nn-12:00mn</p></body></html>