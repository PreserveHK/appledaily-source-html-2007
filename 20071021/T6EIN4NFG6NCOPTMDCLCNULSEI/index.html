<html><header><meta charset="utf-8"><title>Camper×Lomography魚眼最寶</title></header><body><h1>Camper×Lomography魚眼最寶</h1><p>Camper係鞋，Lomo係相機，因乜「叉」事搞Crossover？計我話，Camper口號係"Walk,Don'tRun"就有看清楚世界的意思，而且與Lomo的"Don'tthink,justshoot"幾合合尺。因緣際會，今個10月慶祝Camper最新專門店開幕，兩個品牌合作推出相機一部，再加Tee兩件。貫徹「看多啲」的意思，一身紅白Camper顏色的合作版相機，限量推出，正是超廣角的魚眼款式，相機迷實當佢係寶！<br><br>記者：陳諾堯　攝影：林栢鈞</p><p>貴$99買限量版紅衫魚</p><p>Lomo最經典的相機無疑是LC-A，即興拍攝，加上Lomo拍攝菲林相片的獨有四個黑角，風格獨特無可代替。其次大家都會想起四格相機，事關價錢親民又好玩，夠潮！至於FisheyeLomo則只有兩歲，於2005年誕生，普通版魚眼Lomo是黑白色的，由於鏡頭超廣角，大家喜歡用佢來作人物大特寫，把變形效果用到盡！亦由於魚眼Lomo沒有觀景窗，所以唔使瞄唔使對焦，令人影得更隨意，總之想影就影！<br> 今次Lomo同Camper合作出限量版紅白魚眼，紅白顏色似足一個Camper鞋盒，更內附一本小畫冊，價錢賣$499，盒內更附送Camper的$200元現金券。計我話，買一部黑白普通版Lomo魚眼都要$400，如果係Lomo粉絲，要儲機的話，呢$499真係走唔甩！</p><p>Camper新舖×LomoWall
</p><p>時代廣場Camper新店已籌備好一段時間，今次同得Lomo合作，點可以缺少LomoWall。櫥窗內的LomoWall不算大，但可自行移動組合，頗見新意。除了魚眼相機，Camper更為了這新店特別推出了兩款男女裝Tee，獨立買$299，但凡購買Camper鞋，加$100元就可帶佢返屋企。</p><p>男裝玩夾棉MutanteGuant</p><p>轉季秋冬，唔只衫要夾棉，連鞋都要。新款MutanteGuant全鞋以夾棉包圍，一貫Camper的圓圓風格，而且睇落都知着得舒服。想玩味重啲有男裝Twins，無女裝一邊綁帶一邊懶佬咁得意，只在縫皮上用上不同顏色不同皮料，低調中又同人哋略有不同。<br> <br> OnLo：<br> 黑色漆皮BrothersPunta$2,099（a）<br> 5cm灰色線衫$379、黑色斜布褲$429（bothc）</p><p>女裝Twins左右各不同</p><p>新款女裝鞋當中，小記首推Twins，叫做Twins，但其實兩者並非一模一樣，反而各有特色，但拼在一起時你卻知道是一對的！其次推介HelenaAlto，它是根據HeelTherapy（高跟鞋治療學）而設計，特別適合上班一族。雖然鞋跟7cm高，但着上去依然特別好行。Camper叫得你"Walk,Don'tRun"，點樣會行得舒服，當然是專家。</p><p>查詢：<br> （a）Camper（25069051）香港銅鑼灣時代廣場5樓515B<br> <br> （b）LomographyAsiaPacificLtd.（25255417）香港上環普仁街二號地下<br> <br> （c）5cm（25060186）香港銅鑼灣時代廣場5樓517</p></body></html>