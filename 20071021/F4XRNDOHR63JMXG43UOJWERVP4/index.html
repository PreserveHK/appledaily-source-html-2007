<html><header><meta charset="utf-8"><title>啤酒扮香檳　樹餅都High啲</title></header><body><h1>啤酒扮香檳　樹餅都High啲</h1><p>平日用酒煮餸，大廚都會強調：「唔使用貴酒！」以為整甜品不用長時間烹煮，情況會不一樣。好似今日示範的香檳樹餅，心諗如果用上香檳王Moet&amp;Chandon肯定令味道提升，更加矜貴，點知俾餅房主管Ben一句打沉：「靚酒應該用來慢慢品嚐，整甜品唔使用靚香檳，用有汽白酒甚至啤酒代替都得！」<br><br>記者：趙珮倩<br>攝影：梁細權<br><br>示範：Marco's餅房主管BenChoi<br>地址：佐敦吳松街169-189號聖地牙哥酒店地下(23752352)</p><p>啤酒+糖+檸汁　變香檳</p><p>Ben都話做甜品不應浪費靚香檳，可用較便宜的意大利有汽白酒代替，一般超市售價約$70-$90，若仍嫌貴，Ben仲有一個妙法：「可以用啤酒，加入3:1份量的砂糖，例如330毫升就加入110克砂糖煮溶，再唧入1個檸檬汁，用來做甜品口感同香檳差不多。」Ben再醒大家多一個貼士，建議可用青島或嘉士伯啤酒，味道較濃，做甜品十分適合。</p><p>Ben師傅製甜品經驗：13年
</p><p>曾於多間五星級酒店餅房工作，精於創作新派甜品，口味不斷創新，賣相亦相當精緻。</p><p>Ben去年撰寫了《免焗蛋糕》一書大獲好評，上月再度推出《免焗蛋糕2》，繼續教大家不用焗爐也能做出超過30款充滿特色的蛋糕甜品。</p><p>香檳樹餅</p><p>03hr00min<br> 份量：12個</p><p>材料</p><p>樹紋蛋糕：牛油100克、砂糖120克、檸檬1/2個（磨皮成檸青）、蛋黃/蛋白各5隻、淡忌廉50毫升、肉桂粉/發粉各5克、蛋糕粉/粟粉各50克、2吋直徑圓形海綿蛋糕12片<br> <br> 香檳慕絲：淡忌廉/香檳酒各250毫升、蛋黃2隻、砂糖150克、熱水50毫升、馬斯卡邦芝士250克、魚膠粉15克、熱水30毫升</p><p>做法</p><p>樹紋蛋糕做法：<br> 1）先將20克砂糖/檸青/蛋黃加入牛油拌勻，然後加入50毫升淡忌廉拌勻，下肉桂粉/發粉/蛋糕粉/粟粉攪勻成淺啡色麵糰備用。<br> <br> 2）	蛋白打至半起，加入100克砂糖拌勻，分3次倒入麵糰拌勻。<br> <br> 3）	在班戟鑊塗上牛油，下適量麵糰煎成一層蛋糕片，取出。<br> <br> 4）	再下適量麵糰煎至表面半熟時，即鋪上囗煎叠一起，餘此類推至完成6層蛋糕，切片。<br> <br> 5）	將海綿蛋糕片入糕模，用樹紋蛋糕圍在糕模內側備用。</p><p>香檳慕絲做法：<br> <br> 1）淡忌廉打起備用；魚膠粉以熱水拌溶備用；砂糖以少許熱火溶解，放入微波爐加熱至微稠備用。<br> <br> 2）蛋黃拂勻，倒入糖水/芝士/魚膠水/香檳攪勻，唧入樹紋蛋糕內，放雪櫃冷藏2小時即可。</p><p>貼士</p><p>混合甜品材料時要由重至輕順序倒入攪拌，這樣可令材料更融和。</p><p>青檸朱古力拿破崙</p><p>02hr30min<br> 份量：3件</p><p>材料</p><p>拿破崙皮：純朱古力溶液200克、橄欖油10毫升、粟米片50克<br> <br> 青檸吉士忌廉：淡忌廉250毫升、牛奶280毫升、砂糖60克、吉士粉40克、蛋黃3隻、青檸汁5個、蜜瓜酒30毫升</p><p>做法</p><p>1）將橄欖油加入朱古力溶液拌勻，混入已碎的粟米片拌勻，塗上牛油紙上約0.1吋厚，攤平待凝固成硬塊。<br> <br> 2）吉士粉/蛋黃加入30毫升牛奶拂勻，倒入青檸汁/蜜瓜酒拌勻備用。<br> <br> 3）將250毫升牛奶加入忌廉/砂糖一起煮至滾，倒入囗，熄火，不停拌勻至滑身成稠糊狀，取出蓋上保鮮紙放雪櫃冷藏2小時。<br> <br> 4）將囗裁成小三角形，唧上青檸吉士，再鋪上另一層朱古力皮，餘此類推至有4層即成。</p><p>貼士</p><p>做拿破崙皮時，朱古力漿要盡量攤平，否則太厚會影響口感。</p><p>意式芝士士多啤梨泡沫</p><p>03hr00min<br> 份量：12個</p><p>材料</p><p>布甸：馬斯卡邦芝士250克、牛奶500毫升、呍呢拿1/2條（刮出呍呢拿籽）、淡忌廉500毫升、魚膠粉25克、熱水50毫升、砂糖150克<br> <br> 士多啤梨泡沫：士多啤梨茸2茶匙、凍牛奶150毫升、魚膠粉5克、熱水10毫升</p><p>做法</p><p>布甸做法：<br> 1）先將馬斯卡邦芝士/砂糖拌勻，加入呍呢拿籽混和，下淡忌廉拌勻。<br> 2）用熱水溶解魚膠粉，逐少拌入牛奶，再加入囗拌勻，倒入布甸杯放入雪櫃冷藏2小時。<br> <br> 士多啤梨泡沫做法：<br> 1）用熱水溶解魚膠粉，加入士多啤梨茸/凍牛奶拌勻，坐冰塊上以打泡器打至起泡。<br> 2）最後把士多啤梨泡沫加在已凝固的布甸上，冷藏10分鐘即成。</p><p>貼士</p><p>士多啤梨牛奶坐冰塊上打泡，可更快打出泡沫。</p><p>法式薰衣草布甸</p><p>0hr30min<br> 份量：12個</p><p>材料</p><p>亁薰衣草2茶匙、牛奶500毫升、蛋黃11隻、淡忌廉500毫升、蜜糖200克</p><p>做法</p><p>1）將薰衣草加入牛奶拌勻煮滾，用保鮮紙封住焗出香味備用。<br> <br> 2）蛋黃加入蜜糖拂勻備用，混入用篩隔出的薰衣草牛奶拌勻/淡忌廉拌勻，倒入布甸杯以慢火蒸15分鐘即可。</p><p>貼士</p><p>薰衣草加入牛奶後可放微波爐加熱20秒至滾；蛋漿蒸焗前若仍維持微溫，蒸出來口感會更滑溜。</p><p>買定料明日教你煮餸<br><br>漁港的故事</p><p>沙囗魚4條、蝦膠3両、馬蹄粒/芫荽/西杏片/蟹子各適量、蛋白4隻、蟹肉1両、瀨尿蝦肉2両、西芹/唐芹各8錢、瑤柱1両、韭菜花4條、沙律醬2湯匙、豆瓣醬1/2茶匙、香草醬1茶匙、日本芥辣適量</p><p>至尊蟹箝</p><p>肉蟹蟹箝1隻、日本絹豆腐/勝瓜各1件、金華火腿少許</p><p>千層魚塊</p><p>星斑肉6両、勝瓜1條、日本大根漬（黃蘿蔔）1/2條、金華火腿6片、韭菜花5條、菜心6條</p><p>蟹肉南瓜羮</p><p>鮮蟹肉1両、南瓜肉4両、上湯７湯匙、鹽/生粉各適量</p></body></html>