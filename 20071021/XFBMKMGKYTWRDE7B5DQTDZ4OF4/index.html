<html><header><meta charset="utf-8"><title>車事情報局：<br>買Mazda3送油券牌費</title></header><body><h1>車事情報局：<br>買Mazda3送油券牌費</h1><p>行完Showroom，見天氣咁好，索性揸架車入屯門市廣場，遊車河之餘順便睇埋Mazda個CarsShow，事關佢哋為Mazda3同Mazda6搞咗個好得意嘅「加減乘除」購車優惠，當中包括「加」送$2,000加德士油券、「減」低利息至3.33%、「乘」保險折扣高達50%同埋免「除」首年牌費，計落可以慳番唔少喎！嗱，用Mazda31.5嘅$147,990嘅售價嚟計算，淨係油券同牌費嗰Part，已經慳番成$5,929，仲未計保險同供車利息嘅Discount喎，幾吸引吖！<br>跟住下一站就係去新元朗中心參觀Suzuki車展，除咗全線車系嚟個Show-off之外，場中亦展出08年新版Swift㖭。另外，Toyota亦喺沙田新城市廣場羅馬圓形獻技場，舉行「豐田好車滙展」CarShow，主角梗係銷情驚人嘅第10代Corolla喇。<br><br>記者：車報員</p><p>Mazda車展</p><p>時間：11:00am-8:00pm<br> 地點：屯門市廣場</p><p>Suzuki車展</p><p>時間：10:00am-8:00pm<br> 地點：新元朗中心</p><p>豐田好車滙展</p><p>時間：10:00am-9:00pm<br> 地點：沙田新城市廣場羅馬圓形獻技場</p></body></html>