<html><header><meta charset="utf-8"><title>中環在線：鬼樣見人 - 李華華</title></header><body><h1>中環在線：鬼樣見人 - 李華華</h1><p>嚟緊喺11月頭招股嘅十友控股，係美金一蚊店party產品供應商，趁住噚日萬聖節，搞咗個別開生面嘅投資者推介會，用自家出品嘅南瓜頭、骷髏衫、妖貓海報同變形俠醫公仔，將會場扮到「鬼」咁靚，難得PR姐姐都戴埋應景頭飾，寓工作於娛樂。班機構投資者到場，唔知會唔會以為自己去咗海洋公園嘅哈囉喂或者廸士尼黑色世界呢？<br> 李潤芳攝</p></body></html>