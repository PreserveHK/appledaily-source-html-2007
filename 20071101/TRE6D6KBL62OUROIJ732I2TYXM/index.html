<html><header><meta charset="utf-8"><title>韓音樂頒獎禮　網友揸弗<br>IVY發雌威掃低李孝利</title></header><body><h1>韓音樂頒獎禮　網友揸弗<br>IVY發雌威掃低李孝利</h1><p>今時今日真係網友話晒事，好似韓國今年第一張樂壇成績表「2007MKMF音樂頒獎禮」，雖然本月17日先舉行，但網民投票兩星期前已經展開，網友投票仲會佔總分數嘅兩成㖭。截至噚日為止，戰況最激烈嘅算係最佳女歌手獎，IVY暫時已超過69萬票，拋離得票59萬嘅李孝利，同埋29萬嘅蔡妍。</p><p>SJ組合之冠</p><p>至今只推出過兩張唱片嘅IVY今年氣勢如虹，歌曲《誘惑的演奏》唱到街知巷聞，再加上今年8月已經喺Mnet台「20'sChoice」攞過最佳女歌手，絕對有機會砌低李孝利。人氣組合神話今年因為冇碟出，所以無緣角逐任何獎項，但成員HyeSung總算為組合挽回面子，唔單止打低李承基同ERU等人，以80萬票暫居最佳男歌手No.1，佢嗰首《第一個人》亦暫時成全年最佳歌曲之首。<br> 男女子組合冠軍暫時係SuperJunior同SeeYa，不過緊隨嘅男子組合SS501同女子組合天上智喜嘅票數差唔多，大有可能後來居上。唔係歌手出身嘅金亞中就憑電影《醜女大翻身》主題曲《Maria》，大比數成為最佳劇集/電影歌曲，相信獎項都十拿九穩囉。<br> 投票網址： http://mkmf.mnet.com/2007/ <br> 結果網址： http://mkmf.mnet.com/2007/Poll/poll_view.asp?PageNum=1_4 <br> <br> 《最佳女歌手》<br> ‧1.IVY<br> ‧2.李孝利<br> ‧3.蔡妍<br> ‧4.Yangpa<br> ‧5.白智英<br> <br> 《最佳男歌手》<br> ‧1.HyeSung<br> ‧2.李承基<br> ‧3.ERU<br> ‧4.朴孝信<br> ‧5.李適<br> 資料來源：MKMF音樂頒獎禮網頁<br> <br> 版主：網盜王尊尼Deep<br> 本欄逢周一至五刊出</p></body></html>