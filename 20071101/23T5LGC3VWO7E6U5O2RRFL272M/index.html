<html><header><meta charset="utf-8"><title>蔡妍自爆戀字母歌手<br>網友逐個捉H先生</title></header><body><h1>蔡妍自爆戀字母歌手<br>網友逐個捉H先生</h1><p>下月29歲生日嘅韓國性感女歌手蔡妍，日前喺電視節目度自爆曾經同個名字有H字母嘅跳舞歌手拍拖，隨即惹來當地網友討論，大玩競猜誰是H男歌手遊戲。</p><p>SJ歌迷大罵</p><p>阿Deep綜合中韓嘅娛樂網站，有人估係神話嘅HyeSung、或者係Eric文晸赫（MunJungHyuk），甚至係組合FlyToTheSky成員Fany煥熙（HwanHee），不過好快就被推翻，原因HyeSung同Fany近年已經唔再係跳舞歌手，至於Eric就喺年初先至同女星朴詩妍分手，所以眾網友都將矛頭直指組合SuperJunior（SJ）成員、「公主」金希澈（KimHeeChul）。<br> 今年24歲嘅金希澈曾經被傳過同蔡妍發展姊弟戀，所以網友紛紛喺蔡妍個blog度留言：「原來你所指嘅係希澈，原來你哋真係拍過拖嘅。」當中仲有唔少SJ歌迷留言大罵蔡妍。<br> 蔡妍見咁多人估邊個係佢嘅前男友，前晚特登喺blog度寫：「前男友唔係你哋估嗰位...避都避唔到...」雖然唔知講真定講假，但蔡妍就係咁廣受網友注目，呢招自我宣傳手法都幾高噃。<br> 網址： http://www.cyworld.com/fuhachaeyeon <br> 版主：網盜王尊尼Deep<br> 本欄逢周一至五刊出</p></body></html>