<html><header><meta charset="utf-8"><title>球彩俱樂部︰撐AC贏世冠盃 - 阿鵬</title></header><body><h1>球彩俱樂部︰撐AC贏世冠盃 - 阿鵬</h1><p>今屆世冠盃掀起黃昏睇波熱，所以明晚我哋一於趁決賽，又再搞「有線球迷好有FEELPARTY」，同球迷預先慶祝聖誕。<br> 5戰以來賽果亦算正路，爆冷一仗只有沙希爾星隊贏帕丘卡。決賽由AC米蘭火併小保加亦是意料之中。兩隊同在4強1:0小勝，觀乎整體發揮，AC較小保加贏得更有說服力。<br> AC教練安察洛堤心知意甲被國米拋離達19分，爭標機會渺茫；歐聯雖晉身16強，要冧莊亦絕不容易；惟有世冠盃贏兩場就可捧盃，較有把握，如此可投AC信心一票。<br> 我慣例每周推介兩場，故另揀意甲拉素對祖雲達斯。拉素季初受傷兵困擾，又要兼顧歐聯，導致兩頭唔到岸，聯賽至今只曾4勝。雖然祖記今季作客亦不算好，只曾兩勝，但起碼賽和過羅馬、費倫同AC等強隊，論整體發揮及穩定性明顯較拉素佳，今場讓平/半博得過。</p><p>貼士</p><p>主客和：<br> 星期日2AC米蘭勝（1.75）<br> <br> 混合2x1：<br> 星期六57祖雲達斯（上）x<br> 星期日2AC米蘭勝（1.75）<br> <br> 阿鵬<br> 有線球彩台主持<br> 電郵：mailto:soccer64@cabletv.com.hk<br> Phone波熱線：1831678<br> 開放時間：10:00pm-3:15am</p></body></html>