<html><header><meta charset="utf-8"><title>國際Gossip：噴香水助選總統</title></header><body><h1>國際Gossip：噴香水助選總統</h1><p>南韓下個禮拜三舉行總統選舉，候選人李明博𠵱家遙遙領先，但係佢冇怠慢，仲使出奇招「香水攻勢」助選。佢嘅大國家黨助選團話，打從第一日助選就噴住一支叫「偉大韓國」嘅香水（圖），佢代表希望、勝利同熱情，投票嗰日仲會令成個票站都係呢隻味，令大家聞到就記得投李明博一票。咪住，萬一嗰日太凍多人鼻塞，呢招咪唔使得？<br> 路透社</p></body></html>