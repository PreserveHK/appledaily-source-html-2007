<html><header><meta charset="utf-8"><title>F.C.K開倉　$40義賣</title></header><body><h1>F.C.K開倉　$40義賣</h1><p>「施比受更有福」，仲要邊掃平貨邊施福，呢個藉口實在太完美喇！其實F.C.K於往年已經開始與職業發展服務處合作，將月下貨用劃一清倉價義賣，令人可以買平衫之餘，亦可做善事。雖然今年開倉價更高，但劃一$40起的價錢就可以着靚衫當善舉，着都着得特別心花怒放啦！<br><br>記者：許維雅<br>攝影：陳盛臣<br>Model：Carr、Jason</p><p>1.芥辣黃色粗線質短身外套開倉價$80<br> 啡色拼貼圖案上衣開倉價$40<br> 黑色金鈕釦牛仔短裙開倉價$40<br> 黑色絲絨手挽袋開倉價$50&#13;</p><p>2.啡紅色圓領圖案上衣開倉價$40<br> 軍綠色連帽西裝外套開倉價$120<br> 寶藍色金邊泡泡短褲開倉價$40&#13;</p><p>3.啡色英文字圖案衞衣開倉價$80
</p><p>4.白色披肩上衣開倉價$80<br> 紫紅色長身棉質外套開倉價$40<br> 深藍色洗水爛牛開倉價$40&#13;</p><p>5.藍色格仔運動袖恤衫開倉價$40
</p><p>6.灰色洗水皺摺孖襟長褸開倉價$120<br> 淺金銅色長Boots開倉價$80</p><p>大褸外套一律$80至$120
</p><p>個個都趕住開倉，趁年尾前搵得幾多得幾多。F.C.K為回饋社會，將開倉貨作慈善義賣，實在要掌聲鼓勵。一連3日的義賣活動有3萬件衣飾用劃一價錢售賣，男女裝、袋、飾物等乜都有。開倉貨以年輕路線、價錢較平的K2及Kitterick較多。當中褸款係最抵搶的選擇，全部一律$120，即使原價$1,500的羽絨褸亦以劃一價錢售賣。其餘一些外套及背心褸款式就全部$80，活潑斯文都一應俱全。
</p><p>a）墨綠色橫間線質Zip-up外套　開倉價$80</p><p>b）啡綠色格仔圖案短褸　開倉價$120</p><p>c）絲絨短身西裝褸開倉價$120</p><p>d）灰綠色拿破崙款長褸　開倉價$120</p><p>e）紅色羽絨短褸開倉價$120</p><p>f）黑色紅葉圖案厚棉背心褸開倉價$80</p><p>g）灰藍綠色拿破崙款長褸開倉價$120</p><p>衫$40鞋袋$50瘋狂價
</p><p>其他貨品的最平入場費係$40，包括所有女裝棉質上衣、Tee及所有裙褲等。最抵搶必然係牛仔裙褲等下身衣物。其次多款男女裝鞋及袋都係$50、長Boots及衞衣就$80，咁瘋狂的價錢，只有做慈善義賣先可以咁平。難得可以邊掃貨邊做善事，應該好好把握機會過一個開心聖誕。</p><p>h）芥辣黃色圖案長袖上衣開倉價$40
</p><p>i）黑綠色格仔半截泡泡裙開倉價$40
</p><p>j）白色PhotoPrint衞衣開倉價$80
</p><p>k）灰金色波波點三個骨褲開倉價$40
</p><p>l）灰色暗間紋側孭袋開倉價$50
</p><p>m）黑色寶藍間紋斗篷開倉價$80</p><p>n）杏色高筒高踭凉鞋開倉價$50</p><p>開倉義賣資料：
</p><p>日期及時間：12月14日及15日（上午11時至下午9時）、16日（上午11時至下午6時）<br> <br> 地點：黃大仙下邨龍和樓地下香港職業發展服務處再培訓及就業中心（港鐵站C2出口步行約5分鐘）<br> <br> 查詢：23267862或 http://hkeds.org（當日只收現金，不設找續及試身，顧客須自備購物袋。） </p></body></html>