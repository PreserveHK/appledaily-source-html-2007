<html><header><meta charset="utf-8"><title>飲飽蘋果汽酒<br>TURKEY　酥軟酸咪咪</title></header><body><h1>飲飽蘋果汽酒<br>TURKEY　酥軟酸咪咪</h1><p>聖誕就到，又可以大條道理攞正牌食食食。雖然應節食物來來去去都是火雞、海鮮同扒類，但只要加點創意，以不同的果味醬汁烹調，有「營」又醒胃。今年隻大火雞，味道終於可以煥然一新了！<br><br>記者：趙珮倩<br>攝影：譚盈傑<br>示範：DiningRoom主廚黃志成</p><p>入廚經驗：超過15年<br> 拿手菜：擅長烹調西式Fusion菜，菜式着重味道之餘，擺碟賣相亦十分講究。&#13;</p><p>蘋果汁三文魚柳伴燒火雞片</p><p>0hr30min<br> 份量：1人<br> <br> 蘋果味清新，最啱配搭味道較淡的火雞肉或海鮮類食物。黃師傅用蘋果汽酒來代替蘋果汁，皆因前者甜中帶酸，味道豐富，而果酸亦有鬆軟肉質之效；後者則純粹甜味，味道較單調。</p><p>材料</p><p>三文魚200克、火雞肉100克、蘋果汽酒/燒汁各50毫升、椰菜花/粟米仔/車厘茄各少許、鹽/胡椒粉各適量、青/紅蘋果各1/2個（切粒）</p><p>做法</p><p>1.三文魚煎至外層金黃，放入已預熱焗爐，以180℃焗8分鐘後上碟。<br> <br> 2.火雞肉放入焗爐，以200℃焗約10分鐘後上碟。<br> <br> 3.椰菜花及粟米仔汆水，與車厘茄一同伴碟。<br> <br> 4.燒熱鑊，下蘋果汽酒、燒汁及青紅蘋果，以慢火煮至汁液濃縮至一半，下鹽及胡椒粉調味，淋上火雞及三文魚面即成。<br> &#13;</p><p>貼士</p><p>在焗盤內加入少許水，避免食物水份被完全焗亁。</p><p>烤極黑豬扒脆魚柳卷伴野莓汁<br></p><p>0hr30min<br> 份量：1人<br> <br> 日本極黑豬扒特點是可以不用全熟也可以吃，煎至8成熟肉質相當嫩滑，配上含豐富維他命C的鮮甜野莓汁，好味有營。<br> </p><p>材料</p><p>極黑豬扒150克、比目魚柳80克、威化紙1張、天使麵20克、野莓汁60毫升、砵酒40毫升、鹽/胡椒粉/橄欖油各少許、藍莓適量
</p><p>做法</p><p>1.先將比目魚煎至半生熟，包上威化紙，再捲上已烚腍的天使麵。<br> <br> 2.豬扒撒上鹽及胡椒粉，以猛火煎至8成熟上碟。<br> <br> 3.燒熱橄欖油，下野莓汁及砵酒煮至稠身，淋上豬扒，放上藍莓點綴即可。<br> &#13;</p><p>貼士</p><p>天使麵烚至7成熟便可，否則會很容易斷開。</p><p>車厘子汁香煎鵝肝<br>配鰻魚帶子意大利飯&#13;</p><p>0hr45min<br> 份量：1人<br> <br> 鵝肝油份極多，入口較膩，適宜配上酸酸甜甜的車厘子汁作中和，更助食出鵝肝甘香。&#13;</p><p>材料</p><p>鵝肝50克、鰻魚30克、帶子1粒、意大利飯20克、車厘子酒/燒汁各50毫升、白酒20毫升、牛油/芝士粉20克、雞湯200毫升、洋葱碎1茶匙、鹽/胡椒粉各少許、車厘子/車厘茄適量</p><p>做法</p><p>1.燒熱鑊，炒香洋葱碎，下意大利飯加入白酒及雞湯，以慢火煮15分鐘，拌入芝士粉及牛油兜勻上碟。<br> <br> 2.鰻魚放入已預熱焗爐，以180℃焗5分鐘；鵝肝煎至7成熟上碟。<br> <br> 3.帶子撲上鹽及胡椒粉，煎至金黃上碟，放上車厘子及車厘茄伴碟。<br> <br> 4.燒熱鑊，下車厘子酒及燒汁煮至稠身，淋上面即可。&#13;</p><p>貼士</p><p>煎帶子前先將其水份吸亁，煎封表層鎖住肉汁。</p><p>聖誕朱古力慕絲
</p><p>1hr30min<br> 份量：8人<br> <br> 朱古力慕絲一向是女士們至愛的甜品之一，吃時伴以微微酸的雜莓，味道更Fresh，是朱古力慕絲的最佳拍檔。</p><p>材料</p><p>黑朱古力300克、全蛋2隻、蛋黃1隻、魚膠粉10克、鮮忌廉800克、砂糖80克、熱水10毫升、雜莓適量
</p><p>做法</p><p>1.先將黑朱古力切碎，坐熱水煮溶備用。<br> <br> 2.全蛋、蛋黃及砂糖打起至淺黃色，倒入黑朱古力漿拌勻。<br> <br> 3.鮮忌廉打至半起，倒入（2）拌勻。<br> <br> 4.魚膠粉以熱水煮溶，逐少加入（3）拌勻，倒入模內，放入雪櫃冷藏至凝固，倒出慕絲後加上雜莓裝飾即可。&#13;</p><p>貼士</p><p>朱古力慕絲凝固後，將模殼略浸熱水，便可輕易倒出。</p></body></html>