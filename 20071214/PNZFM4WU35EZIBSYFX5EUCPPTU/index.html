<html><header><meta charset="utf-8"><title>擁3對名牌　唔使$700<br>出血出到笑</title></header><body><h1>擁3對名牌　唔使$700<br>出血出到笑</h1><p>臨近歲晚，潮界中人紛紛收爐，各路人馬均叠埋心水休養生息，準備下年開季再向閣下荷包窮追猛打。但這並唔代表你可以就此休息，因為NikeDunkLow同NewBalance594都開倉減至$299，加埋$100對襯衫恩物彩邊Converse，竟然七嚿水有找。各位巴打，今日不如落始創走轉，買番幾對抵到爛的波鞋，自用又好，擺上網炒又好，包你出血都出到笑。<br><br>記者：梁敦濂<br>攝影：陳陶鈞<br>Model：Ivan@PureModel&#13;</p><p>五嚿帶普普大師返屋企</p><p>早前為慶祝經典鞋款Superstar誕生35周年，限量推出了35款特別版Superstar，一共分為Anniversary、Expression、Cities、Music同Consortium五大系列，對對都極具珍藏價值。今回開倉幾款adidasSuperstar35周年版，分別來自Expression同Music系列，無論係紫黃色搶到爆的普普大師AndyWarhol，定係黑白簡約的HipHop樂壇班霸Roc-A-Fella，是日全線特價都只係五嚿水。咁着數的價錢，當年都唔夠你買到一隻鞋，試問你點會唔心動！</p><p>#08Superstar<br> 35周年AndyWarhol特別版<br> 原價：$1,980<br> 開倉價：$499</p><p>#14Superstar<br> 35周年UpperPlayground特別版<br> 原價：$1,680<br> 開倉價：$499</p><p>#18Superstar<br> 35周年版Roc-A-Fella特別版<br> 原價：$1,680<br> 開倉價：$499</p><p>adidasJabbarMid<br> 原價：$799<br> 開倉價：$399</p><p>英倫打造NB極罕</p><p>由頭數到落腳，𠵱家仲有咩唔係MadeinChina？所以開倉貨中，阿然首推NewBalanceMadeinEngland576系列。576一直係港人至愛的NB系列之一，加上英倫打造，又點會唔馨香。雖然顏色上唔屬於Fancy，但係有AnimalPrint，又有Sharp醒顏色做Contrast，而且部份更從近二千元高水回落至$800，確係幾難能可貴！雖然阿然暗示，話來季一定會勁賣Vans，不過NB呢類Classic鞋款點會唔興，直情係長捧長有。
</p><p>白×橙NewBalance<br> MadeinEngland576<br> 原價：$1,680<br> 開倉價：$799</p><p>啡色NewBalance<br> MadeinEngland576<br> 原價：$1,680<br> 開倉價：$799</p><p>橙×墨綠NewBalance574<br> 原價：$699<br> 開倉價：$299</p><p>灰藍綠紅四色NewBalance554<br> 原價：各$699<br> 開倉價：各$399&#13;</p><p>唔開飯都搶蜉蝣</p><p>原來Nike一年真係出好多款鞋！除非你幾百萬未開頭，否則身為波鞋迷的你，年中都會錯過唔少有份量之作。如科技感極濃的Mayfly（即蜉蝣），靈感來自生命周期非常短的昆蟲，取其生命極具效率的特性，製作出這對十分輕巧，但Cushion卻做得異常仔細的Mayfly跑步鞋。現在跌至$499，冇錢開飯都不能錯過。至於Converse，基本上已成為潮人的必需品，$100對，買定幾對看門口，一定唔會死錯人。</p><p>白x綠NikeDunkLow<br> 原價：$599<br> 開倉價：$299</p><p>（左）白色NikeDunkHighSB<br> 原價：$1,099<br> 開倉價：$699<br> <br> （右）黑色GraffitiStyleNikeDunkLowSB<br> 原價：$1,499<br> 開倉價：$799</p><p>Nike×BearbrickMayfly<br> 原價：$1,099<br> 開倉價：$499</p><p>藍綠色NikeVandalLow<br> 原價：$599<br> 開倉價：$299</p><p>各款ConverseAllStar<br> 原價：$250<br> 開倉價：$100</p><p>店長拍心口件件驚喜價</p><p>HotChannel店長阿然話今日必掃的四大鞋牌開倉貨，都係勁低於市價出售。當中更不乏極罕之限量版鞋款，以及當年有價有市的Crossover產物，所以都應該好快掃晒。但若然你遲起身，去到時，開倉貨賣晒的話，唔使扁嘴！因為阿然拍心口保證話，只要你睇中其他心水，一樣會以意想不到的驚喜價發售，保證人人有份，永不落空。
</p><p>開倉查詢：<br> 地址：HotChannel（21914846）太子始創中心206號舖<br> 時間：即日至12月25日12:00nn-11:00pm</p></body></html>