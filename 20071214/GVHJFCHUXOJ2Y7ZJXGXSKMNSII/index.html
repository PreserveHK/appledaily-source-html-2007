<html><header><meta charset="utf-8"><title>車事情報局：聖誕買車特別多Offer</title></header><body><h1>車事情報局：聖誕買車特別多Offer</h1><p>數數吓，仲有個零禮拜就到聖誕節，我車報員同身邊好多朋友，都仲未諗到買咩聖誕禮物畀至愛親朋，自己嗰份就更加未啦！不過早兩日有個Friend同我講，話想買部車過節，當𠱁吓自己開心咁話喎！<br>咁就啱啦，事關每年聖誕節前後，好多車行都推出唔同嘅優惠畀用家，就好似森那美集團咁，旗下3個汽車品牌嘅代理──Peugeot、Suzuki同Mitsubishi，都會趁今、明兩日，喺佢哋荃灣嘅大本營搞車展，即場買指定型號除可享最高7萬元優惠外，更可享用$0首期出車嘅Offer㖭！<br>至於另一邊廂嘅Daihatsu都有好多着數，例如買Materia或Sirion都有額外保費回贈，而只售$163,890嘅Terios，更送你皮椅及車身同色後備輪胎冚，兼有享保費回贈等等，想買新車過08年嘅朋友，不妨趁今日落去昅昅。<br><br>記者：車報員</p><p>森那美聖誕激賞名車展</p><p>日期：今、明兩日<br> 時間：11:00am-6:00pm<br> 地點：荃灣青山道374-380號環宇汽車大廈</p><p>Daihatsu精采百年聖誕車展</p><p>日期：今、明兩日<br> 時間：10:00am-7:00pm<br> 地點：灣仔告士打道221-226號地下Daihatsu型車館</p></body></html>