<html><header><meta charset="utf-8"><title>三折騷Cool</title></header><body><h1>三折騷Cool</h1><p>聖誕就快到，各大公司都把握這個消費檔期，乜都搞大減價，衫褲鞋襪樣樣減，相信大家都入咗唔少貨。𠵱家連貼身衣物都有得減，絕少減價的Wacoal副線UneNanaCool（法語指「有型的女孩」），就趁聖誕首次大搞開倉，多款可愛的少女內衣更減到低至三折，今勻真係可以笑住執平貨！<br><br>記者：葉雪芯　<br>攝影：林栢鈞<br>Model：Katrina、Carr@puremodels</p><p>左：仿牛仔布內衣，紅白藍沿邊彩帶，襯上珠飾及印花襟章。<br> <br> 胸圍原價$220七折$154<br> 襯褲原價$78七折$54.6<br> <br> 右：肉色喱士絹面內衣，充滿女人味。<br> <br> 胸圍原價$200七折$140<br> 襯褲原價$68七折$47.6</p><p>全棉粉色啱女生
</p><p>UneNanaCool概念店於2001年成立以來，很受本地女生歡迎，不過價錢一向企硬，就連折扣都不多。今次罕有地趁聖誕首次搞開倉減價，當中最推介是女生最愛的粉色、蝴蝶結、格仔款式，質地全以棉質為主，cutie得來又舒適。</p><p>綠色胸圍套裝，棉質簡約樸雅。<br> <br> 胸圍原價$220四九折$108<br> 襯褲原價$88五四折$48</p><p>黑白條紋胸圍及格仔內褲，款式活力青春。<br> <br> 胸圍原價$180三八折$68<br> 襯褲原價$68五六折$38</p><p>橙紅色夠sharp，織繩幼帶感覺fancy。<br> <br> 胸圍原價$220三一折$68<br> 襯褲原價$38四七折$18</p><p>彩藍色內衣，感覺活潑清爽。<br> <br> 胸圍原價$180三八折$68<br> 襯褲原價$58四八折$28</p><p>喱士顯成熟味
</p><p>除了少女款式，亦有成熟富女人味的內衣可供選擇，例如有喱士、繡花等，還加入不同元素如古典復克風格和維多利亞式設計。很多女士都怕喱士邊會引起敏感，但UneNanaCool的喱士邊大部份以滑身絹布做成，減低敏感痕癢機會。</p><p>啡黃條紋內衣，網面設計，配復古條子圖案及維多利亞式喱士花邊。<br> <br> 胸圍原價$200	七折$140<br> 襯褲原價$58	七折$40.6</p><p>黑色波浪紋邊內衣，襯上金黃色蝴蝶結,即時有幾分媚態。<br> <br> 胸圍原價$180	三八折$68<br> 襯褲原價$58	四八折$28</p><p>粉藍色喱士內衣，玫瑰繡花配絲帶蝴蝶結，斯文優雅。<br> <br> 胸圍原價$200	三四折$68<br> 襯褲原價$68	四一折$28</p><p>UneNanaCool大減價（28113202）<br> 日期：即日至12月26日<br> 地址：全線分店</p></body></html>