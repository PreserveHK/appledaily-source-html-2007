<html><header><meta charset="utf-8"><title>潮擁黑白聖誕</title></header><body><h1>潮擁黑白聖誕</h1><p>再過一星期就到聖誕，除了食聖誕大餐搞party外，幫屋企扮靚佈置就可以增添節日味道。如果無時間自己做聖誕裝飾，又不想買市面上一般裝飾品粉飾家居，室內設計師Crystal就醒大家幾招，黑白色和羽毛係近年聖誕潮trend，而花王就話潮流興環保，買棵真樹代替聖誕樹，襟擺又有觀賞價值！<br><br>記者：葉雪芯　<br>攝影：王文忠<br>鳴謝：NoBeing（23590088）</p><p>由窗台枱布着手</p><p>聖誕節想佈置屋企，有時真係唔知點落手。B&amp;Q室內設計師Crystal話，首先可以從客、飯廳落手：「一般家居可以在窗台位放一棵座枱的小聖誕樹，或者在窗邊掛一些波波掛飾，已經好有氣氛。至於飯廳，就從餐桌椅着手，例如鋪上有聖誕氣氛的圖案枱布，在餐椅背上綁上絲帶蝴蝶結，或在枱上放上蠟燭台，營造聖誕氣氛。」</p><p>今年興mono-tone</p><p>年年聖誕節都係傳統的綠襯紅，其實聖誕佈置都有trend可講，今年唔再興紅綠，而是黑白。「現今家居的設計多數好modern，不少家庭以白色、簡約風格為主，今年的聖誕其實可以玩得hip一點，流行mono-tone，即係黑白顏色。例如聖誕樹唔一定要綠色，可以用全白。另外，今年亦流行用白羽毛裝飾，一來感覺較華麗，二來亦有雪的效果。若家居設計以木顏色為主，就應該用番紅綠色做主調，感覺和諧溫暖。」</p><p>13.睡房方面，Crystal不建議用太花巧的裝飾，只需在梳裝鏡附近掛小飾物便夠。</p><p>14.簡簡單單在飯廳的椅背綁上絲帶蝴蝶結就已經好靚。</p><p>15.在外國，飯枱是一定要裝飾的，皆因是ChristmasParty的重心，是以鋪上有聖誕氣氛的枱布便成為佈置重點。</p><p>16.羽毛是今年聖誕佈置飾物的新寵，華麗又有落雪效果。</p><p>17.如果家居設計是以淺色、簡約或白色為主，可考慮以白銀色飾物作佈置。</p><p>松柏杉樹代替</p><p>不過香港地方細，樓底又唔係高，無可能放到一棵真的聖誕樹。除了以膠聖誕樹代替外，近年亦流行以其他植物扮聖誕樹，B&amp;Q花王麥Sir話：「松柏、杉科類植物近年好流行，呢種植物外觀形狀似聖誕樹，但易打理，而且不會長得太高，最啱香港家庭；而且佢哋壽命長，一般最少可放上幾年至幾十年，聖誕後拆晒啲裝飾，又可以當觀賞植物美化家居。」</p><p>查詢：B&amp;Q（36511000）</p><p>自插花飾點綴</p><p>近年流行以插花藝術作裝飾，花藝公司FarEastFlora.com設計師Amanda話，插一盆靚花都可以有聖誕氣氛：「如果家居設計是田園風格，可以用花來增加冬日味道，例如用紅、綠色花做主花。不過由於近年聖誕佈置黑白色當道，所以這類mono-tone花藝配件亦很適合，最緊要配合家居設計風格。」</p><p>高貴黑羽毛</p><p>材料：黑羽毛1條、藤圈1個、聖誕掛飾10個、綠色裝飾花、銅線1卷（紮結用）、金粉1筒</p><p>Steps</p><p>鐵線草小盆栽</p><p>材料：玫瑰果2支、鐵線草1紮、小紅牡丹6支、牛皮膠紙1卷、玻璃樽6個、銅線1卷（紮結用）</p><p>Steps</p><p>查詢：FarEastFlora.com（29802277）</p></body></html>