<html><header><meta charset="utf-8"><title>新生基督徒聖誕報佳音<br>Sammi種善樹護蔭貧病人</title></header><body><h1>新生基督徒聖誕報佳音<br>Sammi種善樹護蔭貧病人</h1><p>鄭秀文（Sammi）近日變身鄭四萬，常常笑容滿面，也決心多做善事，她前晚與一班癌症康復者齊齊欣賞冰上百老匯表演，又對因病失聲的病友多番鼓勵。Sammi透露有意成立名為「一棵樹」的基金會，希望做慈善幫人，像樹一樣開枝散葉，不停吸納善心人行善。</p><p>鄭秀文前晚以香港癌症基金會大使身份，在海洋公園出席「同心同FUN聖誕夜」活動，與4,500名癌症康復者及家人一同欣賞冰上百老匯表演。Sammi主持聖誕樹亮燈儀式，吸引數百人圍觀。</p><p>共籌80萬元</p><p>其間一班因治療癌症致失聲的「新聲會」會員即場獻唱聖誕歌，Sammi不停拍掌鼓勵，她表示身邊也有患癌朋友，故很了解他們要用很大的勇氣去面對，她鼓勵現場病友說：「你哋叻過我，希望大家繼續努力，打贏呢場仗，你哋唱歌時嘅勇氣同精神，令我好感動。」是夜活動籌得80萬元善款，Sammi表示很滿意。<br> 事後Sammi接受訪問時透露，有意設立慈善基金，她說：「我想用個特別啲嘅名，叫做『一棵樹』，因為樹係由一粒苗茁壯成長，仲不斷生長分枝，咁樣擴散去幫人，我要同公司商量咗先，未知幾時成事。」&#13;</p><p>開工唔習慣</p><p>Sammi剛受浸成為基督徒，她覺得今年聖誕特別有氣氛，若有空也很想參與報佳音，但她聖誕夜要與陳奕迅拍新戲《查之旅》。<br> 談到陳奕迅日前錄影《勁歌》忽離場被指脾氣火爆，Sammi會否向他傳道？她說：「佢好火爆咩？佢開工時唔火爆，情緒控制得好好。佢有同我講呢件事，佢都有同歌手講番對唔住，係好好嘅表現。」久未拍戲的Sammi表示現在開工有點不習慣，她說：「我三年冇拍戲，要慢慢適應番。」<br> 採訪：馬建華<br> 攝影：陳慧安</p></body></html>