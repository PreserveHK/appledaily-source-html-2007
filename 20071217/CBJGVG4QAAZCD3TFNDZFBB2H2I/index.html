<html><header><meta charset="utf-8"><title>中環快拍：梁永祥藏拙</title></header><body><h1>中環快拍：梁永祥藏拙</h1><p>恒生銀行（011）大班柯清輝最近緋聞纏身，要放假兼箍煲，所以噚日恒生贊助嘅「恒生新一代」乒乓球大比拼活動，由恒生個人理財及財富管理業務總經理梁永祥（後排中）負責頒獎，不過佢着到西裝骨骨咁，唔夠sporty噃。佢話，其實識打乒乓球，只係好耐冇打，球技又未到比賽水平，隨時唔夠7歲小朋友打，又係嘅，獻醜不如藏拙嘛。</p></body></html>