<html><header><meta charset="utf-8"><title>「GT5P蘋果盃」爭車神<br>12.23贏走白版PS3</title></header><body><h1>「GT5P蘋果盃」爭車神<br>12.23贏走白版PS3</h1><p>亞洲遊戲展2007（AGS）將於今個星期六開鑼，大家除咗有機會試玩未來新Game，會場更增設多項大型比賽項目。當中最矚目嘅PS3遊戲《GT5Prologue》，各位機迷已可率先試玩！喺12月23日（星期日），《蘋果日報》更聯同SCEH舉辦「GT5P蘋果盃」全港大賽，到時唔止有得玩，填寫下列參加表格，你仲可以爭奪車神寶座，贏走白色版PS3（40GB）㖭！<br><br>記者：陳國輝<br>攝影：梁細權<br>Hair：DoubleH</p><p>超真實車廂內櫳視點</p><p>有關《GT5P》嘅賽道、車種等詳細資料，相信機迷已背到滾瓜爛熟！最叫人震撼，莫過於超逼真畫面，今集遊戲特增設車廂內櫳視點，當你風馳電掣嘅同時，更可以飽覽車內環境，如軚盤、咪錶儀、耗油狀況以及倒後鏡情形，同玩真車幾乎無分別！</p><p>14部座駕×1080P高清</p><p>就算喺屋企玩過幾多款賽車Game，但點都唔及嚟到AGS同全港車神一齊鍊車咁爽！今屆Playstation設有「GT5P賽車場」試玩區，總共提供14部仿真車試玩台，兼採用1080P高清顯示器，包保畀你最靚、最真實嘅賽車體驗。另外，機迷更可試玩《GT5P》專用軚盤，一嚐搶軚滋味。</p><p>獎品一覽</p><p>冠軍：白色版PS3一部+《GT5P》風褸+《GT5P》咕𠱸+CLOT×HeadPoter×SonyPSP袋<br> 亞軍：白色版PS3一部+《GT5P》風褸<br> 季軍：白色版PS3一部+《GT5P》咕𠱸</p><p>比賽規則</p><p>1.	於AGS第二日（12月23日）進行初賽及總決賽，初賽時間為上午10時至下午2時，請憑表格到Playstation展館之「GT5P賽車場」作賽。<br> <br> 2.	賽道為「SUZUKACIRCUIT」，參加者只可選擇遊戲初期提供的車種。<br> <br> 3.	初賽只限跑一圈，以圈速決定成績，選出最快6名進入總決賽。<br> <br> 4.	總決賽於同日下午2時30分至3時正進行，總決賽之6名選手，將分別再跑2圈，並以最佳圈速決定冠、亞及季軍。</p><p>*憑刊登表格參加，影印本無效。<br> *每人只限參加一次。<br> *一切爭議以SCEH公佈為準。<br> <br> ‧必須憑報紙上的參加表格才可以參加。</p></body></html>