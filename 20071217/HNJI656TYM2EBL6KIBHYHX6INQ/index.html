<html><header><meta charset="utf-8"><title>消費blog：消委會教選DVD錄影機</title></header><body><h1>消費blog：消委會教選DVD錄影機</h1><p>聖誕節小妹約咗班friend去北海道滑雪，玩一個禮拜散吓心，但又唔想錯過追開嘅電視節目。呢輪走去電器舖想買部內置硬碟嘅DVD錄影機，睇到眼花撩亂都唔知點揀好，惟有搵消委會啲老友求救。<br> 老友話，消委會啱啱測試咗15部最新款嘅DVD錄影機，價錢由1,480蚊到4,890蚊不等，比較佢哋嘅畫面/聲音質素、讀碟能力、多功能程度、使用方便程度、省電程度等等，結果發現總評分同價錢未必有絕對關係，好似總評分最高嘅樂聲牌DMR-EH57，賣2,990蚊，被列入消委會嘅六大選擇指南名單。<br> 經濟型嘅就可以考慮MAX嘅MA-6250HR，售價1,888元。<br> 老友話，大部份測試嘅機都有HDMI端子輸出，聲稱可以將影像倍線或倍頻至高清格式；測試發現，倍咗線嘅畫像確係圓滑咗，而用支援高清嘅大電視去睇效果仲更加明顯，同一個影像，冇用倍線嘅畫面確實係粗糙啲。<br> 佢又教路，雖然𠵱家嘅錄影機未有內置數碼電視接收器，想錄低數碼廣播節目都有辦法嘅，可以將錄影機直接駁去機頂盒（數碼電視解碼器）錄影，不過一定要喺機頂盒預校頻道，唔可以用錄影機選台。<br> 逢周一至周四刊出</p><p>選擇指南</p><p>1）<br> 硬碟DVD錄影機：樂聲牌DMR-EH57　售價：2,990元<br> <br> 2）<br> 硬碟DVD錄影機：樂聲牌DMR-EH67　售價：3,990元<br> <br> 3）<br> 硬碟DVD錄影機：先鋒DVR-650H-S　售價：4,890元<br> <br> 4）<br> 硬碟DVD錄影機：新力RDR-HX750　售價：3,490元<br> <br> 5）<br> 硬碟DVD錄影機：新力RDR-HX950　售價：3,990元<br> <br> 6）<br> 硬碟DVD錄影機：先鋒DVR-550H-S　售價：3,790元<br> <br> 資料來源：消委會</p></body></html>