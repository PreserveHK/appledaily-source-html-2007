<html><header><meta charset="utf-8"><title>完美主義：<br>唐詩詠：Youarewhatyoueat</title></header><body><h1>完美主義：<br>唐詩詠：Youarewhatyoueat</h1><p>當全世界女性都嚷着要減肥，沉迷瘦身食品而捨正餐，唐詩詠（Natalie）卻嫌棄自己纖弱的身形；為了上鏡面色紅潤、白皙剔透，她寧願花時間自家製湯水補身，勤上美容院做facial，加上一頭不加燙染的秀髮，散發出無添加的氣息，力保清秀可人形象。<br><br>記者：盧家蕙　攝影：梁細權<br>Makeup&amp;Hair：Kinki<br>Wardrobe：breadnbutter</p><p>晨早飲水排毒</p><p>Natalie明白「Youarewhatyoueat」的道理，她堅持每天必喝多款有益飲品以保持靚樣。「朝早起身必要飲一大杯清水，排毒快，腸胃更好；另外每天又飲雪梨水或紅棗水，雪梨水可補滋潤，喉嚨痛都快好啲！而我天生手腳冰冷，好易面青口唇白，飲紅棗水就可以令面色紅潤番。」
</p><p>陳錦鴻教補身</p><p>女士急於瘦身，但Natalie就大唱反調：「我現正努力增肥中，太瘦上鏡唔好睇。」因為食極都唔吸收，惟有靠高人指點：「拍《緣來自有機》時，陳錦鴻教我兩大增肥法：飲雪耳糖水和螺片雞湯，最好加埋沙參玉竹喎。佢教我整熟一鍋雪耳，攤凍放入雪櫃，然後每日食一碗；加冰糖水不但可以增肥，且更易入口。」言下之意，雪耳糖水及螺片雞湯是瘦身大忌！</p><p>最怕曬出雀斑</p><p>螢幕上看Natalie已知她皮膚不錯，真人亦很白滑，她卻挑剔說額頭有很多粒粒；出外景就最怕曬黑及出雀斑：「就算我幾努力搽美白產品都整唔走雀斑，後來有朋友介紹我做咗個美白facial，第一次已經睇到白滑效果，我keep住做咗6次，膚色好咗。」Natalie話如果唔嫌麻煩，可以買埋一set美白抗衰老產品回家，一齊用效果更快。</p><p>長效激白防敏護理</p><p>1.洗面及針清後，敷15分鐘DIBImask於面及膊頭位置。<br> 2.把黏多糖及精華素塗於面及頭部，加以按摩。<br> 3.抹走多餘黏多糖及精華素，塗上美白乳霜便完成。<br> 原價$1,280優惠價：$580（優惠期即日至8月31日）<br> （以上優惠《蘋果日報》概不負責）</p><p>Natalie評語：雀斑同表情紋淡咗，都算幾保濕，做完上粉都容易啲。</p><p>保養頭髮要做Spa</p><p>長髮是美女的標誌，但身為藝人，工作上難免要燙染秀髮，想保持順直有光澤都幾難，Natalie：「惟有多做焗油及頭皮按摩，想電鬈又怕電完會亁旱開叉，到時可能又要密密做hairspa補救喇！」</p><p>評語：做完頭髮幾潤，即刻順番晒。</p><p>香薰HairSpa</p><p>1.做護理前，先做20分鐘印度式頭部按摩，可多按肩頸幫助血液循環。<br> 2.美容師會挑選適合的香薰油，倒入焗油機，讓客人邊焗油邊享受精油芬香以髮弛身心。最後清洗和吹亁頭髮。<br> 原價：$480優惠價：$280（優惠期即日至8月31日）<br> （以上優惠《蘋果日報》概不負責）</p><p>ARCHEBEAUTYTHERAPY<br> （28876161）</p><p>5年蛻變<br>02年</p><p>03年　</p><p>拍《當四葉草碰上劍尖時》漸為人熟識。
</p><p>03年　</p><p>《緣來自有機》中，外貌開始成熟。</p></body></html>