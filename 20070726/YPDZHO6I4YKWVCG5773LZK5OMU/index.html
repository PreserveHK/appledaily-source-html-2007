<html><header><meta charset="utf-8"><title>私家飯堂：<br>當JackyYu遇上御廚　論三得二力</title></header><body><h1>私家飯堂：<br>當JackyYu遇上御廚　論三得二力</h1><p>想不到家庭主婦也可煮到御宴，因今次找來彭高發師傅教路，他曾是前國家主席江澤民的私人廚師，最擅長將傳統菜改良。JackyYu入廚20年，菜式創新，看似沒關係的兩人，今次聚首傾吓煮食心得，彭師傅堅持：「煮餸要有三得！」Jacky則說：「點止，仲要加埋二力㖭！」<br><br>記者：林佩婷<br>攝影：陳偉強<br>示範：上海綠楊邨酒家客席主廚彭高發（28816669）</p><p>JackyYu<br> 入廚經驗：20年<br> 最拿手菜式：口水雞、<br> 香芋蝦膏炸魚<br> <br> 彭高發<br> 入廚經驗：26年<br> 最拿手菜式：翠竹嫩魚米<br> 曾擔任江澤民的私人廚師，<br> 現為揚州烹飪協會理事。</p><p>彭師傅：小時候已很有興趣煮東西。待17歲便去學廚，一煮便是26年。那時覺得學廚不難，但易學難精，因為中國菜實在是千變萬化。<br> <br> Jacky：我第一份工就係做廣告，成日有機會出國，傾生意多數邊食邊傾，自然鍾意四圍搵好嘢食，又或者照住煮。<br> 97年金融風暴，生意無咁好，捱咗兩年後決定轉行。於是將自己公司影樓變作私房菜，利用多年煮食及Marketing經驗，衝出重圍。那時候可說是人生的轉捩點。<br> <br> 彭師傅：對我來說，我的轉捩點是93年中國外交部招募廚師，我被推薦參加。還記得當日煮了不同的四季菜式，包括用魚和鴨做的霸王別姬及大煮干絲等。<br> 很幸運我被選中，之後5年被派去非洲納米比亞及以色列等地，為貝魯特阿拉法等領導煮餸，回國後便成為國家主席江澤民的廚師。<br> <br> Jacky：彭師傅你的菜以傳統見稱，我的煮食風格則加入亞洲口味。雖然無正式跟人學廚，但都嘗試不同風格。好似皮蛋紫薑雪葩，初初人人都覺得好奇怪，但後嚟連外國人都好鍾意食。相比之下，我覺得新一代廚師欠缺耐力同功力，呢兩種力對做好廚師是很重要的。<br> <br> 彭師傅：對！我覺得廚師要具備三點：廚德、食得、做得，即要自己樂意去做，甚麼都要去試食，不怕辛苦。要令自己滿意，才可以令客人滿意。</p><p>國色天香</p><p>四道前菜以中國四大美人為題，做成四種不同花形，連味道都有分別。揚州香餚蹄表示出鹹香；彭師傅創作的鮮橙金玉帶味道香甜；宮廷富貴花酸甜；梳衣脆青瓜有蒜香。</p><p>一.鮮橙金玉帶</p><p>0hr40min<br> 份量：6人</p><p>材料</p><p>澳洲帶子20粒、溫室青瓜1條（切片伴碟）、黃龍寸菇1/2片（煮熟伴碟）、橙1個（榨汁）、吉士粉1湯匙、糖1/2茶匙、白醋/油各適量</p><p>做法</p><p>1.帶子汆水索亁後沾吉士粉炸至金黃色。<br> 2.橙汁、糖及白醋煮滾後放帶子略炒上碟。</p><p>貼士</p><p>炸帶子時油溫不要太高，否則易焦燶。</p><p>二.富貴宮廷花</p><p>0hr30min（未計醃蘿蔔時間）<br> 份量：6人&#13;</p><p>材料</p><p>日本蘿蔔1個（切薄片）、大燈籠紅椒1個（切絲）、糖3湯匙、醋2湯匙、青瓜/黃龍寸菇各少許（煮熟伴碟）
</p><p>做法</p><p>1.將紅椒絲放於蘿蔔片一端捲好，加糖醋醃10小時。<br> 2.醃好後斜切排好上碟。&#13;</p><p>貼士</p><p>蘿蔔條醃得越耐，味道越鮮甜。</p><p>三.梳衣脆青瓜</p><p>0hr30min<br> 份量：6人</p><p>材料</p><p>日本溫室青瓜4條、蒜頭2粒、鹽/麻油/雞粉各少許、黃龍寸菇1粒（煮熟伴碟）</p><p>做法</p><p>1.青瓜切段，每段約11/2吋，從頭或尾開始切片，但不要切斷青瓜。<br> 2.將切好的青瓜加蒜頭、鹽、麻油及雞粉醃15分鐘。<br> 3.最後將青瓜輕力壓平散開上碟。</p><p>貼士</p><p>切青瓜時記得慢慢切，以免切斷。</p><p>四.揚州香餚蹄</p><p>2hr15min（未計醃豬蹄時間）<br> 份量：6人</p><p>材料</p><p>豬前蹄1隻、青瓜片/黃龍寸菇/薑絲各少許（伴碟）、鹽2湯匙、食用葡萄糖1湯匙、花椒/八角各5粒、葱2條、薑1塊、水適量</p><p>做法</p><p>1.豬蹄用鹽及葡萄糖醃1日後汆水。<br> 2.將豬蹄放入煲，加葱、薑、花椒、八角及水，用文火燜2小時。<br> 3.待凉後放入雪櫃雪硬，切條排好上碟。</p><p>貼士</p><p>用慢火燜豬蹄，否則肉味會流失。</p><p>Jacky：「單看賣相，就已見到彭師傅的國家級質素。最重要是刀工精細，食落好有口感。」</p><p>翠竹嫩魚米</p><p>3hr00min<br> 份量：12件<br> <br> 當年鄭板橋擅長畫竹，故彭師傅特地用青瓜雕成竹，再把星斑切成米狀，極考刀工。</p><p>材料</p><p>星斑1條（去骨切成米粒狀）、青瓜3條、黃龍寸菇12粒（浸軟）、鹽/蝦子/油各少許、蛋白1個、生粉1/2茶匙、上湯2碗</p><p>做法</p><p>1.將星斑加鹽、蛋白及生粉拌勻，用暖油慢火炒香。<br> 2.青瓜切段成約3吋，挖空釀入肉米。<br> 3.黃龍寸菇及蝦子以上湯煮滾後盛起隔湯上碟。&#13;</p><p>白玉藏八寶</p><p>3hr00min<br> 份量：12件<br> <br> 現時冬瓜可謂時令食品，用來做冬瓜盅略嫌普通。於是彭師傅就將它變成一個白玉盒，釀入八款不同的材料。</p><p>材料</p><p>冬瓜1個（去皮切成12個菱形並挖空）、蝦仁/鮮帶子/黃龍寸菇/雞腿肉/金華火腿/冬笋/豬𦟌各1両（全部切粒）、鹽/松子/雞粉/生粉各少許、上湯3碗</p><p>做法</p><p>1.將8種材料以上湯、鹽、松子、雞粉煮熟後釀入冬瓜盒，隔水大火蒸8分鐘。<br> 2.最後以生粉加上湯埋芡便成。</p><p>蟹黃獅子頭</p><p>3hr00min<br> 份量：12件<br> <br> 一般的獅子頭是用絞肉，但要好味，最好將切粒的五花腩用人手打成膠狀，口感會更好。</p><p>材料</p><p>五花腩1斤2両（切成米狀）、蟹2隻（起膏）、鹽1茶匙、蛋白2個、蝦子/薑葱末各少許、黃酒2湯匙、上湯/水各1公升</p><p>做法</p><p>五花腩、黃酒、蝦子、蛋白、蟹膏、薑葱末及鹽用人手撻45分鐘至起膠，之後加上湯及水以慢火燉2小時。</p><p>如果你想再偷師學煮彭師傅的拿手菜，於上海綠楊邨都有得食，每日只限供應3席。</p><p>揚州御宴<br> 價錢：$6,880/12位、$3,480/6位<br> 地點：銅鑼灣世貿中心商場P4樓<br> 日期：現時至8月31日<br> 查詢：28816669（須預約）</p><p>買定料：關楚耀　蔡潔儀明日同你煮餸<br>馬拉盞炒雙菇</p><p>金頂側耳菇150克、本菇150克、蒜茸1茶匙、馬拉盞2茶匙</p><p>鮮荷葉仁稔酸子薑蒸雞</p><p>嘉美雞1/2隻、酸子薑2両、仁稔3粒、鮮荷葉2大塊</p><p>蝦亁欖豉醬蒸金鼓魚</p><p>蝦亁1両、金鼓魚1條（約8両）、蒜茸豆豉醬2湯匙、欖角2粒、浸軟陳皮碎1茶匙</p><p>茶樹菇煲雞</p><p>嘉美雞1/2隻、亁茶樹菇50克</p><p>嘉美雞皮薄、脂肪少，肉質滑而有質感，用來煲湯，不用隔油而湯清甜，用來清蒸亦肉滑雞味夠。雞冠含大量玻璃酸，有助潤滑關節，味道爽口似海參。</p></body></html>