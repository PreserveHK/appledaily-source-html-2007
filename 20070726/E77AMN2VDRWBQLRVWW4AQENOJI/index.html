<html><header><meta charset="utf-8"><title>數碼達人：<br>BurnFat速減25%　P1i也瘦身</title></header><body><h1>數碼達人：<br>BurnFat速減25%　P1i也瘦身</h1><p>為取悅年輕玩家，連PDA手機都燃燒脂肪玩瘦身！講緊嘅係SonyEricsson最高階嘅P系第五代P1i，水貨喺旺角先達率先開售。官方早前稱聲它比上代P990i縮水25%，驟眼睇真係唔多覺，惟有以數據證明畀大家知，P1i飛走一塊可揭式Keyboard，體形的確的骰咗！<br><br>記者：陳國輝　<br>攝影：梁細權<br>Model：Maggie、Lo&#13;</p><p>雙鍵盤勝BlackBerry</p><p>用慣咗幾代P系，對其傳統揭蓋式Keyboard除咗有長久以來嘅情意結，仲有正面及負面評價。為求瘦身成功，SE自07年起推出首部採用雙鍵盤嘅M600i，即按鍵上同時出現QWERTY及0-9數字鍵，十足BlackBerry咁款，好處係可以慳位之餘，還採用智慧型輸入，慳埋打字時間㖭！P1i繼承M600i呢項特點，並追加其所欠缺嘅VideoCall功能，玩埋視像會議，比M600i更全面。</p><p>320萬像即調光暗度</p><p>以往玩P系機，只求操作流暢，唔易Hang機，具備晒Smartphone應有功能就算，對於多媒體，似乎一直都冇乜要求！嚟到P1i就唔係咁講，佢玩縮水，目的只為博更多年輕User歡迎，所以多媒體功能極為注重。今次唔止將鏡頭像素由200萬提升至現時最勁嘅320萬，最特別係影相時提供即調光暗功能，只要扭動機側Joy-Dial，即可輕鬆調節環境光度，追加埋AutoFocus，拍攝速度零舍快！</p><p>玩測試！名片掃描<br>Step1</p><p>打開多媒體功能後，會見到「名片掃描」，啓動即進入相機模式。</p><p>Step2</p><p>當平時影相咁，以90度TopShot拍低卡片，留意文字是否清楚。
</p><p>Step3</p><p>把圖片轉化成文字需時約5秒，測試發現僅成功繙譯出電話號碼。</p><p>其他分唇
</p><p>厚度減最勁！
</p><p>何謂縮水25%？官方暫未詳細說明，小記試將P1i及P990i兩者以長闊厚三方面作比拼，即睇P1i贏幾多！</p><p>試相區</p><p>雖然人嘅膚色還原度高，但背景就Over咗少少。</p><p>PROFILE</p><p>制式：WCDMA及GSM三頻<br> 體積：106×55×17mm<br> 重量：124g<br> 通話時間：210分鐘<br> 備用時間：350小時<br> 主要功能：Symbian9.1作業系統、320萬像素相機、自動對焦、Wi-Fi、名片掃描、BlackBerryConnect、英文鍵盤及手寫輸入、M2卡<br> 售價：$4,988<br> 查詢：囍（23905508）</p></body></html>