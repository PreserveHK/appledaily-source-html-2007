<html><header><meta charset="utf-8"><title>NewBalance×YOROPIKO　餓龍傳說</title></header><body><h1>NewBalance×YOROPIKO　餓龍傳說</h1><p>如果你以前問我Crossover係乜，我會答：咪就係兩個Brand走埋，出吓Product搞噱頭谷銷量囉。但今次NewBalance×YOROPIKO，令Crossover可以係一種交流。NewBalance限量亞洲別注574「HungryDragon」，以美國設計師AndrewNyssen設計的東方金龍為主題；而RMC設計師Martin為咗即將推出嘅新牌YOROPIKO，就設計咗一條西方火龍遙相呼應，今次中、美、東、西大兜亂，兩龍相遇在同一天空下，繡出文化特色。<br>記者︰劉昱蘭<br>攝影︰林栢鈞、何家亮<br>Model︰Mixson（IntermediaGroup）</p><p>Andrew︰「中國係一條餓龍」</p><p>奇怪，條龍唔係叫GoldenDragon，卻用Hungry為名，唔係因為覺得中國窮啩？「Hungry令人有一種甦醒的感覺。」Andrew又啱喎，中國就正正係一條剛瞓醒起飛中的巨龍。以龍為主題，係因為Andrew見到中國式舞龍的動態好靚又有氣勢，而且中國嘅龍形象正義有英雄感。</p><p>全球限量574對</p><p>一睇對鞋個感覺就係好Grand，全油皮製造，龍本身地位崇高，以金線繡上就更加高高在上，龍上的壓花花紋亦好精細。更巴閉嘅，就係全球限量生產574對，每一對都有獨一無二的生產編號。</p><p>售賣點︰NewBalance（31481003）<br> 觀塘apm1樓L119號舖</p><p>YOROPIKO西方火龍吐燄</p><p>RMC設計師Martin一直都打算以龍做創作主題，最初喺日本見過對鞋就心諗，既然美國都Respect我哋中華文化，試吓以中國人角度繡番條西洋龍作回禮都幾好玩。Martin唔想條龍太過卡通，搵咗電影《NeverEndingStory》嘅龍為藍本，保留番西方噴火火龍的造型，同樣有氣勢。褸款會連埋條牛仔褲一套，3月開始擺上eBay作慈善拍賣，共10色，全球得50套，底價為$18,000，想買真係要昅實。（參考網址：www.574hungrydragon.com）</p><p>潮人點睇574？<br>葛民輝</p><p>喺鞋上整刺繡本身就好特別，加埋今次呢個中西混合Crossover更好玩。</p><p>Martin</p><p>NewBalance本身講求人體力學，除咗講款亦好講功能，另外最欣賞佢龍上嘅壓花夠仔細。</p><p>DJTommy</p><p>最鍾意佢今次個「N」字Logo玩低調，令條龍真係好搶眼，如果唔係就太花。</p></body></html>