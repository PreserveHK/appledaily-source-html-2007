<html><header><meta charset="utf-8"><title>韓惠珍遭索285萬</title></header><body><h1>韓惠珍遭索285萬</h1><p>主演韓劇《加油！金順》同古裝劇《朱蒙》嘅韓國女星韓惠珍，日前因合約問題被前經理人公司Ei21入稟首爾中央地方法院，向佢追討3.42億韓圜（285萬港元）賠償，而且仲申請扣押佢演出《朱蒙》嘅片酬。上年7月，韓惠珍都曾經俾法庭扣押片酬。韓惠珍就話𠵱家會專心拍戲，其他嘢交畀經理人處理。</p></body></html>