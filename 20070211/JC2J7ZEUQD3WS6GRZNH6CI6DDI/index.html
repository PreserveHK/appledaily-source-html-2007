<html><header><meta charset="utf-8"><title>曹承佑佳節前分手</title></header><body><h1>曹承佑佳節前分手</h1><p>嚟緊呢個星期三就係情人節，韓國影壇情侶曹承佑同姜蕙姃，噚日卻喺網上宣布三年情玩完，但就冇講清楚分手原因。兩人熱戀期間經常十指緊扣出席電影頒獎禮晒恩愛，上年又情侶檔上陣合拍電影《相思光年》，可惜票房仆直，分手新聞傳出後，唔少當地網友都大歎可惜。</p></body></html>