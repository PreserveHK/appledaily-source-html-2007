<html><header><meta charset="utf-8"><title>球愛妍情：國奧丟架宜殺一儆百 - WENDY</title></header><body><h1>球愛妍情：國奧丟架宜殺一儆百 - WENDY</h1><p>中國經濟起飛，人民越來越富有，可以出外見識，但在某部份外國人眼中，中國人橫蠻無禮的佔多數。<br> 身為中國人有時都想唔認同，但近年見到有部份內地遊客，他們的行為實在令人激氣。例如坐在火車車廂地上進食、買飛唔排隊、大聲講電話等，難免令人對他們印象唔好。</p><p>好波都要有紀律</p><p>近排國奧隊到歐洲集訓，約戰車路士預備組及昆士柏流浪，竟然踢到大打出手，仲要係中國球員先動手！由新聞片中見，係國奧球員挑起火頭，動手在先。<br> 據知呢次外訪前，教練團都有向球員重點訓示要注意言行，不能動粗，但球員當教練的說話係耳邊風。唉！呢次中國人的面子給他們丟光！國足未來發展都靠國奧隊球員，但呢班後生仔咁無紀律，幾好波都無用！難為他們個教練仲要周圍同人道歉。<br> 我都唔想咁踩自己人，不過真係太失望！呢件事，小妹覺得一定要重罰；如果我話得事，一定會罰有份打交的球員永久停賽，一於殺一儆百！<br> WENDY<br> 由歐國盃EuroBabes，變身球彩台受歡迎主持。</p></body></html>