<html><header><meta charset="utf-8"><title>話你知<br>被廉署帶走應找律師協助</title></header><body><h1>話你知<br>被廉署帶走應找律師協助</h1><p>被廉署或警方人員帶走協助調查，不是傾偈或飲咖啡咁簡單。法律界人士黃國桐說，無論被警方或廉署人員帶走助查，如果有律師陪同，對疑犯絕對有利：「律師會知道邊啲需要講，邊啲唔需要講，但唔係叫佢哋講大話。」<br> 另一位法律界人士鄧達明認為，很多人被拉上廉署或警署，已嚇得魂飛魄散，可能忽略本身的法律權益，「過去好多案，如果早啲搵律師，可能唔使打官司。」鄧說，法例規定疑犯可由律師陪同下接受查問，一般律師收費每小時約3,000至5,000元，大律師則要每小時近萬元。<br> 至於坊間指若疑犯在案中一直保持緘默，一旦罪成，恐影響求情機會，鄧認為沒有根據：「保持緘默權係合理行使法律權利，法律上唔會因為有人行使緘默權，而被額外懲罰。」</p></body></html>