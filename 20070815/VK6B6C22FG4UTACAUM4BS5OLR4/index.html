<html><header><meta charset="utf-8"><title>馮仁昭四圍超：基仔周日開生日會 - 馮仁昭</title></header><body><h1>馮仁昭四圍超：基仔周日開生日會 - 馮仁昭</h1><p>古巨基近日忙於綵排演唱會，噚日佢抽時間到商台宣傳新碟，嚟緊禮拜六係佢35歲生日，基仔話繼續工作，禮拜日就同fans開生日會慶祝。佢日前缺席天安門奧運倒數活動，被指不滿排位，基仔話：「呢個係虛構嘅傳聞，當初通知咗大會撞期出席唔到，自己純粹為奧運出力，之後嘅宣傳片會加番我。」</p></body></html>