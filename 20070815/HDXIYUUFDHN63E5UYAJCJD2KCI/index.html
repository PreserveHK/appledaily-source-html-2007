<html><header><meta charset="utf-8"><title>完美主義：眼部卸妝液測試<br>ANNA油水夠　脫得快</title></header><body><h1>完美主義：眼部卸妝液測試<br>ANNA油水夠　脫得快</h1><p>眼睛是五官最重要的部份，特別是女生，動人的大眼睛，迷人的眼妝，統統都是女生必殺技，所以眼睛的護理就顯得好重要。市面上有很多眼部卸妝液，大賣無添加又或護膚功效，但實際功用唔試過始終唔知邊隻好，所以今日嚟個大測試，睇吓邊隻眼部卸妝液又掂又能呵護肌膚。<br><br>記者：林敏婷<br>攝影：梁細權<br>Makeup：Meegan<br>Model：Macy@PureModels</p><p>TestMethods（以★★★★★為最高分）<br>1.雞蛋試卸妝力</p><p>將同一支防水睫毛液搽上雞蛋表面，再以不同品牌的眼部卸妝液抹掉，睇吓邊隻抹得最亁淨。</p><p>2.驗油份度</p><p>滴2滴卸妝液於水裏，睇吓邊隻浮起的油份最多。</p><p>3.棉花試舒服度</p><p>將一塊沾有卸妝液的化妝棉敷上眼，睇吓有無唔舒服的感覺。
</p><p>Results<br>卸妝力勁</p><p>賣點：水油雙層配方，採用跟防水睫毛液及眼線筆相同的油份，可卸除難落的化妝品，還帶玫瑰香氣。</p><p>卸妝力　★★★★★</p><p>兩三下已卸除大部份睫毛液，且不傷肌膚。
</p><p>油份度　★★★★</p><p>滴2滴已充斥大部份水面，但感覺不太𣲷。</p><p>舒服度　★★★★★</p><p>一敷上眼感覺好凉好舒服，仲有陣陣玫瑰香味。
</p><p>油份強可按摩</p><p>賣點：含葡萄籽和維他命E等成份，無酒精，還能當按摩油，具抗氧化和保持肌膚彈性功效。</p><p>卸妝力　★★★★</p><p>抹四五下後，睫毛液開始卸去一半。
</p><p>油份度　★★★★</p><p>從水面可見有很多油份，皮膚亁爭爭嘅最啱。
</p><p>舒服度　★★★★
</p><p>無揦眼感覺，而且全無香料味。
</p><p>當眼膜減眼腫</p><p>賣點：絕無油份，卸妝又可當急救mask用。只要把沾有卸妝液的化妝棉敷上眼2分鐘，可減眼腫及舒緩皮膚。</p><p>卸妝力　★★
</p><p>抹咗四五下都只抹掉少少睫毛液，卸妝力屬中下。
</p><p>油份度　★</p><p>雖標榜絕無油份，但滴在水中都見到一丁點兒。
</p><p>舒服度　★★★★</p><p>感清爽，敷上眼仲有冰凉感覺。</p><p>保濕消炎</p><p>賣點：質感軟膏狀，有助保濕，提升彈性，消炎和促進血液循環。</p><p>卸妝力　★★</p><p>卸力麻麻，抹四五下只卸掉少許。
</p><p>油份度　★★★</p><p>油份很高，滴一滴落水已經全部浮面。</p><p>舒服度　★
</p><p>抹上眼好黏，兼且少少揦眼。</p><p>卸妝最弱</p><p>賣點：水油2合1眼部卸妝液，標明水份佔2/3，油份佔1/3，能護理亁燥肌膚，無香料無着色。</p><p>卸妝力　★</p><p>卸妝力最弱，似爽膚水多過卸妝水。
</p><p>油份度　★★</p><p>標明只得1/3油，所以唔多油浮面。</p><p>舒服度　★★
</p><p>無揦眼，感覺仲有點凉凉哋。</p><p>化妝師教卸除法</p><p>化妝師Meegan話卸除睫毛液正確方法，是以沾有卸妝液的棉花敷眼5-10秒，再把棉花放眼肚，以棉花棒由上排睫毛根部向下掃走睫毛液；再以棉花棒向眼尾掃走下排睫毛液。「好嘅眼部卸妝液應該能清除防水睫毛液，用後還要不太傷害肌膚，我比較喜歡Lancome和Chanel。」
</p><p>Shoplist</p><p>Lola（28335157）<br> ettusais（25063180）<br> Aesop（25444489）<br> MARYQUANT（22657338）<br> ANNASUI（35807091）</p></body></html>