<html><header><meta charset="utf-8"><title>數碼達人：iPhone100%解鎖<br>即飆天價$16,800</title></header><body><h1>數碼達人：iPhone100%解鎖<br>即飆天價$16,800</h1><p>最新消息！蘋果潮物iPhone，水貨計早前$8,000開售，近日再創出$16,800天價，水位令人咋舌！夠膽開天價，全因實現100%解鎖，可打出打入之餘，仲可以sendSMS兼用GPRS上網。現時暫得先達有貨，但店舖講到明要賺夠錢先幫他人解鎖，索價也要數千。值唔值？見仁見智！<br><br>記者：馬靜兒<br>攝影：周旭文<br>Model：Chrissie@PureModels</p><p>天價多人問</p><p>在先達賣水貨手機的店舖說，第一批解鎖的iPhone，只入了三部，有客知道即時在先達等了兩個鐘，現金即取。據悉，全先達的解鎖機皆由同一間店舖入貨，有店舖開價$13,000，有店舖則售$16,800，價錢頗浮動。記者採訪當日，開價$13,000的iPhone經已斷貨；另一邊廂即使索價萬六，依然有多人問津。不過，明天（周五）陸續有10-30部解鎖iPhone殺到，貨源暫算充足。<br> </p><p>齋解鎖收幾千</p><p>早前購入未解鎖iPhone的客仔，都走來問是否可以代為解鎖。但手持貨源的阿Lo說，他手上所有解鎖iPhone都是在香港解鎖，換言之恍如手持一隻會生金蛋的肥鵝。不過，阿Lo講明今個星期暫不會為其他iPhone解鎖，在人無我有的情況下，當然要先賺一筆。「下星期才會考慮幫其他機解鎖，收幾千啦！」幾千？解一部日本手機約三百蚊，幾千蚊買多部手機都得喎！</p><p>解鎖之謎</p><p>據悉，解鎖其中一個關鍵是有人將sim卡剪角，再加上另一張卡叠面，插入機身。現時有不少人已經掌握iPhone解鎖的技術，預料下星期會陸續有其他解鎖iPhone貨湧現市場。
</p><p>100%解鎖多咗咩？<br>1.中文介面<br>&#13;</p><p>原本是英文介面，現時90%可改成中文介面，一機在手親切好多。</p><p>2.打出打入
</p><p>Search全港網絡，發現大家用開的CSL、Smartone、Peoples、PCCW、3HK及新世界，全部都接收到。記者逐張插入sim卡，發現全面開通，無論打出打入都OK，而且話音清晰無雜音。
</p><p>3.收發SMS</p><p>雖解鎖後唔可以打中文，但可send英文短訊，兼可接收中文短訊。</p><p>4.GPRS上網</p><p>解鎖後另一過癮function是可以瀏覽網頁，最好是用蘋果機睇《蘋果》網啦！</p><p>5.mp3鈴聲</p><p>你和我都好重視用咩歌做鈴聲，今次大可用自己下載的歌曲做鈴聲，特別有親切感。
</p><p>值唔值？
</p><p>G-WorldMobile（23966380）</p></body></html>