<html><header><meta charset="utf-8"><title>Web.Lit：祝打工仔「死裏逃生」</title></header><body><h1>Web.Lit：祝打工仔「死裏逃生」</h1><p>經濟市道好轉掀起轉工潮，令網民arslan深深苦惱，不是因為自己轉工，而是送別同事的祝福句將他難倒。「公司有同事離職，大家都會夾錢請佢食番餐，同時送張心意卡畀佢，而我亦經常為張卡寫咩祝福語而傷腦筋。」<br> 網民arslan上網求教，有人建議「交行貨」如鵬程萬里、前程似錦，網民UltimateGamer說：「反正唔熟，無謂寫太多，簡單一句生活愉快已經夠啦！」不過arslan認為：「打開張卡個個唔係寫生活愉快，就係工作順利，我自己都覺得悶。」Net神小時候都寫過紀念冊，還記得一句「記得M，記得E，記得M、E記得ME」，不過網民向來創意爆棚，arslan堅持不交行貨，結果引來多位網民獻計，提供各種留言：<br> ‧脫離魔掌<br> ‧慶賀死裏逃生<br> ‧出咗門口唔好望番轉頭<br> ‧搵到就益吓啲兄弟<br> ‧得閒記得買手信返嚟<br> ‧山水有相逢<br> ‧好馬不吃回頭草<br> ‧來讓我跟你走<br> <br>  http://www.gaforum.org/showthread.php?t=165405 </p></body></html>