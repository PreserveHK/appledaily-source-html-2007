<html><header><meta charset="utf-8"><title>鹹蛋黃滿身紅　月餅滲油香</title></header><body><h1>鹹蛋黃滿身紅　月餅滲油香</h1><p>親愛的后羿：<br><br>唔好怪我第一句就同您講再見，經歷咗咁多年，人間的月餅都進化成冰皮年代。今年中秋佳節，我唔想再忙於奔月，我想返落凡間學做月餅，因為我想親手做一個充滿誠意和心思的月餅送畀你，傳統蓮蓉、紅豆冰皮、迷你奶皇、脆皮雪糕……總有一款你鍾意。<br><br>永遠愛你的嫦娥上<br><br>記者：趙珮倩<br>攝影：楊錦文、林栢鈞、譚盈傑<br>示範及場地：鴻星海鮮酒家左文華師傅（26280698）<br>怪師傅烹飪工作坊創辦人劉傑盛師傅<br>（http://www.masterwhy.com）</p><p>傳統蛋黃月餅<br></p><p>1hr30min<br> 份量：15個<br> <br> 有16年做點心經驗的左文華師傅，入行不久就要學整月餅，想當年一日平均做500個，真係合埋眼都識得整。左師傅教路揀鹹蛋黃要揀色澤鮮紅，滿身油光，整出來的月餅保證「標油」，顏色偏黃和較亁身的都不適合。月餅焗好之後最好至少要隔一晚「回油」，讓餅皮更軟腍，鹹蛋黃滲出油香。</p><p>材料</p><p>麵粉1/2斤、糖膠21/2両、食用鹼水1/4湯匙、油11/2両、蓮蓉71/2両、鹹蛋黃15隻、蛋漿/麵粉（撒上餅模）各適量</p><p>做法</p><p>1.先將麵粉、糖膠及食用鹼水拌勻，加入油搓成餅皮糰，用保鮮紙包好，放置30分鐘待略硬身。<br> <br> 2.把蓮蓉分割為小等份（每份約五錢）後壓扁，包入一隻鹹蛋黃。<br> <br> 3.將1錢餅皮糰用刀壓成約1毫米薄皮，包入（2）。<br> <br> 4.麵粉撒上餅模，放入餡料壓成餅狀後，拍打餅模左右兩邊取出。<br> <br> 5.焗爐預熱至250℃，將月餅放入焗爐上格，略焗6至7分鐘，取出掃上蛋漿，再放焗爐中，以180℃焗20分鐘後即成。</p><p>貼士</p><p>用刀沾上少許油再壓餅皮，就不會黐着刀面。</p><p>唔合格示範
</p><p>餅面焦黑：餅模撒上過多麵粉，或每個月餅的高度不一。焗之前應掃亁淨餅面的麵粉，月餅Size亦要相若，避免搶火。<br> <br> 餅身傾斜：倒模時未有用力壓實餅餡。</p><p>餅邊爆裂：餅皮未完全包封蓮蓉餡料，或包封後沒有搓勻。</p><p>冰皮月餅</p><p>0hr30min<br> 份量：8個<br> <br> 怪師傅表示做好的冰皮月餅，若不是即時進食，應密封存放在冰格，進食前需置在4℃或以下解凍，防止細菌滋生。由於DIY冰皮月餅不會加入防腐劑，所以建議在一星期內食用。</p><p>材料</p><p>冰皮粉100克、水130毫升、菜油1茶匙、綠茶/蜜瓜/紅豆/草莓餡各50克、木薯粉適量</p><p>做法</p><p>1.燒滾水，倒入冰皮粉混合攪拌，加入菜油搓勻成糰後待凉。<br> <br> 2.將冰皮糰放上保鮮紙搓勻，揑出一小糰壓成薄片。<br> <br> 3.手沾上木薯粉，將冰皮包入適量餡料，放餅模中壓成餅形，放冰格冷藏，吃時解凍。</p><p>讀者圓圓：「用粟粉代替木薯粉得唔得？」<br> <br> 怪師傅：「兩者都可沾上手，令冰皮唔會黐着手，容易包上餡料。」</p><p>貼士</p><p>每次壓完一個月餅後，宜用刷掃除膠模內的冰皮餘屑，避免冰皮積聚，影響倒模賣相。
</p><p>奶皇酥皮月餅</p><p>0hr25min<br> 份量：8個<br> <br> 衰貪心，想整個大Size的奶皇酥皮月餅，點知焗完之後脹爆散晒！一定要請教怪師傅，佢話：「以奶皇做餡的月餅，一般只做迷你Size，因為奶皇經烘焙後會發脹，餡越大，就發得越大，好易會逼爆餅皮。」</p><p>材料</p><p>奶皇160克、熟蛋黃1隻、吉士粉10克、麵粉100克、牛油60克</p><p>做法</p><p>1.將吉士粉、熟蛋黃、麵粉及牛油搓成糰，分成8小份，放雪櫃雪5分鐘。<br> <br> 2.將小糰壓成薄皮，包上適量奶皇餡，用模壓出餅狀。<br> <br> 3.預熱焗爐至250℃，將酥皮餅放入上格，焗10至15分鐘即可。</p><p>貼士</p><p>酥皮餅焗之前先噴水，可避免焗出來的月餅出現裂紋。</p><p>傳統木模VS輕便膠模</p><p>用傳統木模做月餅，啪啪聲又有手感，好玩過癮！不過清洗和保存就要多花些時間，新買回來的木模，最好先在模內浸上生油，讓木身變得油潤，方便倒模。每當使用完畢，就要用滾水徹底冲洗，逼出油份，否則會積藏油饐味。最後，待風亁好就要與防潮劑一起存放，話晒都要等一年才可以再出場，否則吸了濕氣就好易發霉！懶人如我的話，可選擇用膠模，由於膠模以彈弓壓縮餅形，倒模靈活方便，清洗存放又容易。</p><p>查詢：<br> （a）陳枝記老刀莊有限公司（23850317）<br> （b）怪師傅烹飪工作坊（23930622）</p><p>買定料明日教你煮餸<br>墨西哥式慢煮西冷牛肉條</p><p>西冷牛扒300克、番茄2個、麵粉1湯匙、洋葱1個、Chipotle/Ancho/NewMexico辣椒/指天椒各1隻（於city'super及Great有售）</p><p>墨西哥雞肉卷</p><p>雞胸肉1個、三色燈籠椒各50克、蘑菇2粒、洋葱1/2個、車打/Mozzarella芝士碎各30克、指天椒1隻、薄餅2塊</p><p>雜菜炒飯</p><p>白飯400克、番茄醬6湯匙、青豆50克、粟米/紅黃燈籠椒粒各60克、洋葱130克、甘笋粒100克</p><p>Capirotada麵包布丁</p><p>砂糖300克、牛奶1公升、雞蛋7隻、麵包粒150克、葡萄亁/松子各30克、香蕉1條</p></body></html>