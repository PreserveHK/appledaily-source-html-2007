<html><header><meta charset="utf-8"><title>頑石點頭：「意甲周」揀巴勒莫 - 藍鑽石</title></header><body><h1>頑石點頭：「意甲周」揀巴勒莫 - 藍鑽石</h1><p>樓上嘅牽牛閒時會睇電影消遣，藍鑽石唔同，公餘活動梗係湊皇帝女。我啱啱趁佢一歲牛一攞咗3日假，亦因為咁至知囡囡原來已識得好多嘢。都市人，平時實在忽略咗太多身邊重要嘢……<br> 放假期間，多得收費台靚女公關來電，我至知本周兩個台共有8場意甲直播，我姑且稱今周為「意甲周」；呢場商業戰，意甲躉果然最受惠。<br> 重心偏偏揀明晚冇直播嘅巴勒莫贏拖連奴，小弟上季喺本欄成日貼中嘅球隊係賓菲加，主將米高利現效巴勒莫，望「朱古力波」續當我財星。<br> <br> 主客和：巴勒莫勝<br> 心得：有朱古力波，冇甩拖<br> <br> 近5場往績：輸贏輸贏輸<br> <br> 藍鑽石<br> 忙於為與簡拿華路同日生的囡囡換片、掃風，但睇意甲，一場都不能少。</p></body></html>