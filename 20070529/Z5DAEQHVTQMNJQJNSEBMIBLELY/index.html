<html><header><meta charset="utf-8"><title>求驗客手記：巴塞設法上訴「細哨」停賽拖字訣 - 求驗客</title></header><body><h1>求驗客手記：巴塞設法上訴「細哨」停賽拖字訣 - 求驗客</h1><p>巴塞隆拿近日為「細哨」嘅紅牌絞盡腦汁，聽講做足兩手準備！首先向競賽委員會上訴，大家都知呢個組織同球證委員會唔妥，分分鐘好似之前咁搞大特赦，當地時間周三下午有決定；另一招就係上訴到西班牙足總嘅老頂西班牙體育紀律委員會，好處係暫緩執行停賽，過埋今場對愛斯賓奴打吡戰之後先停賽，咁巴塞隆拿就着數晒喇！</p></body></html>