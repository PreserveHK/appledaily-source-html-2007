<html><header><meta charset="utf-8"><title>Fans挑戰魯卡斯<br>環球片場：《星戰》動畫快靚正</title></header><body><h1>Fans挑戰魯卡斯<br>環球片場：《星戰》動畫快靚正</h1><p>今年係《星球大戰》（StarWars）誕生30周年，除咗一連串慶祝活動外，一直有傳今年佐治魯卡斯（GeorgeLucas）會大搞《星戰》動畫劇集、真人劇集同電視電影。<br> 其中一個傳得好勁嘅project，就係魯卡斯會將《星戰》外傳短篇小說《TalesFromtheNewRepublic》拍成3D動畫，並喺電視上播映。日前就突然有一段《TalesFromtheNewRepublic》嘅神秘預告喺網上出現，令fans非常雀躍。</p><p>水準夠專業</p><p>預告片用《星戰》經典主題曲作配樂，有唔少大家熟識嘅角色出現，例如天行者（LukeSkywalker）、賞金獵人BobaFett、原本由森姆積遜（SamuelL.Jackson）飾演嘅MaceWindu等，又有唔少小說新角色登場。另外原版電影裏面好多經典場面，都用CG再度演繹，例如Leia公主用R2-D2錄低求救訊號，以及黑武士DarthVader閱兵等，身為fans嘅阿Net真係好心急想睇齣劇。<br> 點知條片出現唔夠幾個鐘，權威電影網Ain'tItCoolNews踢爆呢套動畫原來並非出自魯卡斯手筆，而係由fans製作。如果係真嘅話，呢位fans真係好有心機，因為條片直達專業水準，完全呃到人，魯卡斯有心搞《星戰》3D動畫，不妨搵呢位仁兄幫手。<br> 星戰動畫<br> 網址： http://www.talesofthenewrepublic.com/ <br> 版主：阿Net<br> 本欄逢周一至六刊出</p></body></html>