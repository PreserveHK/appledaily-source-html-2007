<html><header><meta charset="utf-8"><title>Game場新貨</title></header><body><h1>Game場新貨</h1><p>Wii手掣叉座<br>Wii個手掣由於使用無線接駁，加埋有聲又識震，如果Fans日日煲機，淨計換電都幾重皮！呢款Wii手掣叉座就一舉解決Wii玩家兩個不便，首先提供2個連蓋電池，每個1800mAh，正常可備用3星期，叉電時間約3小時。當打完機唔知手掣放喺邊好，插入叉電座叉電即可。</p><p>Wii都有得跳舞</p><p>之前一推出就斷晒巿，仲勁炒嘅GC跳舞氈遊戲《DDRwithMario》，最近又有新貨返，雖然係GC版，不過都有唔少Fans有興趣，除咗Mario牌頭夠吸引外，暫時Wii都未有推出類似跳舞氈遊戲，而Wii又可對應番GC遊戲，所以唔少人買咗都係喺Wii上玩！</p><p>《應援團2》必備耳筒</p><p>近排玩得NDS，當然要玩《應援團2》，不過當搭地鐵搭巴士，要聽住歌來篤，真係有啲難度，你話點跟節奏篤呢？所以最近唔少人都搵緊NDS好用耳筒，呢款任天堂授權嘅HORI耳筒相信會幾啱使，據講聲效唔錯，細緻得嚟又夠響！</p><p>XB360萬用頭</p><p>覺得XB360唔夠多輸出選擇的話，呢款AVCoolerforXB360就相當好用，安裝好簡單，只要插入機背即可；而輸出方面將會增加AV、色差、S-Video、VGA、Optical等，無論駁電視、電腦都方便好多，而插頭下仲有個大大把風扇，可以幫XB360降溫！</p><p>查詢：I-Gamer（27253338）</p></body></html>