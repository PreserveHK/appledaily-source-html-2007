<html><header><meta charset="utf-8"><title>前世情侶今世父女？</title></header><body><h1>前世情侶今世父女？</h1><p>細個激到阿媽生蝦咁跳，佢就會話「都唔知係咪前世欠咗你！」網友Hollyren就聽過一個傳說，話前世如果是情侶或夫妻，今生就會是父女或母子，而佢觀乎一般家庭，爸爸同女兒、媽媽同兒子嘅關係通常較好。不過似乎唔係好多網友贊成佢嘅睇法，靈亞就話最好唔係，因為咁會搞到關係好混亂；kkwong101先至抵死，佢話古時啲人個個三妻四妾，如果呢個講法成立，下世咪有N個仔女或者父母，咁又唔係好合理喎！garrrry就寧願相信，今生相愛，下世都可以做番情侶，咁咪幾美滿！<br>記者：小雲</p><p>網址：www.cyberxfiles.com/cgi-bin/topic.cgi?forum=5&amp;topic=444</p></body></html>