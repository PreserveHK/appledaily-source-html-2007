<html><header><meta charset="utf-8"><title>八卦風：環保混能車系　灣仔全Showoff</title></header><body><h1>八卦風：環保混能車系　灣仔全Showoff</h1><p>自從財爺喺2月28日嗰日，公布咗07/08年嘅財政預算案，落實會對一系列環保車款實施稅務寬減之後，莫講話各家有售呢類車款嘅車行，佢哋班Sales接電話接到手軟，就連我哋車版從編輯至記者，都有好多朋友打嚟問關於呢啲環保車嘅資料，所以你都咪話呢項措施嘅「影響」唔大。<br>以灣仔為大本營嘅「人頭馬」車行，就喺今日上午10時至晚上7時，於灣仔告士打道嘅Showroom展出一系列環保車款，好似Toyota嘅EstimaHybrid、HarrierHybrid、AlphardHybrid、LexusGS450h等等，據聞售價仲好吸引㖭！想「全情投入，為藍天打氣」嘅朋友，就要記住去睇睇啦！<br>記者：鄭達基<br><br>查詢：28776700</p></body></html>