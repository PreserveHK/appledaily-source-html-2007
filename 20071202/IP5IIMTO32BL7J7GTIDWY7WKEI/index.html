<html><header><meta charset="utf-8"><title>貝安琪佳節前甩拖</title></header><body><h1>貝安琪佳節前甩拖</h1><p>貝安琪前晚為利園聖誕火車宣傳，她透露聖誕節會留港度過，問她的英國男友可會回港？她扁扁嘴說：「其實我同男友散咗，大約一兩個星期啦，係我主動提出嘅，因為大家真係見唔到面，佢唔可以成日嚟香港，我又飛唔到去英國咁多，惟有分開。」</p><p>傷心哭過</p><p>問貝安琪現時心情如何？貝安琪說：「好傷心，都喊過，好彩𠵱家工作好忙，冇乜時間諗太多，我平安夜都要開工拍電影。」<br> 貝安琪昨日又在Elements為M.A.C示範化妝，同場袁彩雲任司儀，昨日是愛滋病日，袁彩雲透露讀書時也有愛滋同學，她說：「大約14年前，個男同學染咗愛滋，之後仲開始甩頭髮，對佢真係好大打擊，好彩全班同學都冇歧視佢，佢應該已不在人世。」<br> 採訪、攝影：WinningHo、IngridChan</p></body></html>