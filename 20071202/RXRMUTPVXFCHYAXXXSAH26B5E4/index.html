<html><header><meta charset="utf-8"><title>車事情報局：<br>GolfGT平7萬5　聖誕前出埋牌去威</title></header><body><h1>車事情報局：<br>GolfGT平7萬5　聖誕前出埋牌去威</h1><p>今個周末，相信大家都開始出外搜羅聖誕禮物，送畀至愛親朋，不過，我仲會順道落埋九龍灣Volkswagen陳列室，參觀佢哋嗰個聖誕陳列室試車車展；佢哋將推出多部07年陳列室試車，以超值價發售，其中最吸引是近排大熱嘅GolfGT，行咗9,100km叫價$174,300，比$249,000嘅新車價平$74,700。值得一提嘅係，喺車展中出售嘅車輛，全部都可以喺聖誕節出牌，咁你咪可以喺聖誕節嗰陣，開開心心揸住部新車載班朋友去Wet啦！<br>行遠少少去到中央圖書館、摩頓台巴士總站附近，就會見到全新嘅Hyundai陳列室，呢度面積比以前大好多，睇車都睇得舒服啲；今日開始，佢哋仲推出多項買車優惠，最高慳成2萬蚊，另喺08年1月1日前仲可以用舊價訂購08年車，有興趣嘅朋友就真係要趁快。</p><p>Volkswagen聖誕陳列室試車車展</p><p>時間：今日11:00am-6:00pm<br> 地點：九龍灣啓祥道20號大昌行集團大廈3樓Volkswagen陳列室</p><p>Hyundai車展</p><p>時間：今日11:00am-7:00pm<br> 地點：銅鑼灣道38號地下Hyundai陳列室</p></body></html>