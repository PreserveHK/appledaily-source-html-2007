<html><header><meta charset="utf-8"><title>關仁隱事：美人、鏘鏘女廁門口激咀 - 關仁</title></header><body><h1>關仁隱事：美人、鏘鏘女廁門口激咀 - 關仁</h1><p>出咗名靚爆鏡嘅選美皇后「大眼美人」，同佢個富貴男友「鏘鏘」，拍拖成年，日日出雙入對，仲經常喺鏡頭前十指緊扣大晒恩愛，次次都鬼咁高調搞到出巡咁款，其實都已經睇到啲人悶晒。</p><p>熱情嘆料理</p><p>雖然，俊男美女沐浴喺愛河，情到濃時親熱吓係好平常，不過佢哋唔好咁open至得㗎，完全唔理自己係公眾人物，喺公眾場合親熱，關仁有個朋友就親眼目擊呢對熱情男女嘅肉麻嘢。<br> 話說關仁嗰個朋友早前去食日本料理，就撞到正大眼美人同男友鏘鏘，喺女廁門外激咀，睇當時情況應該係鏘鏘保護女友去廁所，可能見少一刻都嫌少，所以當女友臨進入如廁，佢哋兩個都要咀餐飽，好彩關仁冇緣親睹呢一幕，如果唔係都幾惡頂。<br> Textby關仁</p></body></html>