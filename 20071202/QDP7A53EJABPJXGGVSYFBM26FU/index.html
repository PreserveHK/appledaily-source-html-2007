<html><header><meta charset="utf-8"><title>關仁隱事：印印跑步工人捧手袋 - 關仁</title></header><body><h1>關仁隱事：印印跑步工人捧手袋 - 關仁</h1><p>上等人要求高，奄尖古怪事更加多。藍血出身、曾經同「Honey」係密友嘅「印印」，身材一直keep得好好，皆因佢好努力做運動，經常去中環名牌Gym場跑步。本來呢啲高級場所，名人明星多都冇人會留意，但印印一到，就多數全場都知。<br> 關仁聽講話身嬌肉貴嘅印印，跑步時長期身邊會有一個戴住白手套嘅工人企喺度，做乜？唔係負責抹汗，而係幫佢拎住同樣身嬌肉貴嘅「馬車仔」包包，佢大小姐跑幾耐，工人就企足咁耐。原來印印唔想將手袋塞入任何人都用得嘅locker，咪派人拎住企正佢身邊，但佢又怕工人隻手污糟，所以工人拎住佢個袋時，就要全程戴住白手套，認真騎呢。<br> Textby關仁</p></body></html>