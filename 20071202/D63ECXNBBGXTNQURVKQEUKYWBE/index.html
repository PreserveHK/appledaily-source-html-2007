<html><header><meta charset="utf-8"><title>李準基飛泰玩到癲</title></header><body><h1>李準基飛泰玩到癲</h1><p>韓國偶像李準基日前飛咗去泰國，舉行影迷會成立儀式，由於年中基哥喺當地拍過韓劇《狗與狼的時間》，所以佢對泰國好熟悉，有fans就拍到佢前日喺曼谷街頭遊玩，去公園餵白鴿之餘，又坐觀光車周圍遊覽。基哥噚日已經轉去清邁，準備出席後日泰王80大壽嘅慶祝活動，今個禮拜六佢又會飛去台灣做金馬獎頒獎嘉賓，真係好忙。</p></body></html>