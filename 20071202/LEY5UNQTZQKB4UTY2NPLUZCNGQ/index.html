<html><header><meta charset="utf-8"><title>楊怡怕被掟雞蛋</title></header><body><h1>楊怡怕被掟雞蛋</h1><p>楊怡、伍詠薇和黎諾懿等昨日於奧海城宣傳無綫新劇《建築有情天》，男主角方中信因病未有出席，現場兩位女主角即叫黎諾懿扮方中信於宣傳照中的甫士。楊怡在劇中演第三者，她自言不擔心破壞形象，她說：「因為我演嘅第三者比較另類，我希望觀眾唔好憎我，不過如果佢哋憎我，亦代表我好成功，唔好喺街用雞蛋掟我就得喇。」問楊怡現實中可有爭仔？她說：「未試過，如果好似方中信嘅男人就唔使爭喇，我細細個就睇佢拍劇，佢係我偶像。」</p><p>盼吸214萬觀眾</p><p>伍姑娘自言對收視很有信心，她說：「今次大家嘅角色同以往好唔同，好有發揮機會，所以對收視都有信心，最少都會有33點（約214萬觀眾）。」<br> 採訪、攝影：王崇穎</p></body></html>