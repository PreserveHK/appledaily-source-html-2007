<html><header><meta charset="utf-8"><title>滕麗名攞正牌冧郭政鴻</title></header><body><h1>滕麗名攞正牌冧郭政鴻</h1><p>滕麗名、吳嘉龍及袁彩雲等前晚在尖沙嘴出席某雜誌周年派對，阿滕自與魏駿傑分手後，早前被指與剛失婚的郭政鴻拍拖，前晚她春風滿面的到場，但卻否認緋聞，阿滕說：「都唔係，大家朋友咋。」被指二人常出雙入對，阿滕謂：「講之嘛，有冇相呀？我哋成日會大班人約食飯，苗僑偉佢哋都喺度，可能我同佢啱啱合作完《野蠻奶奶》，又拍完《性本善》，咪俾人取笑囉。」</p><p>買樓證有能力</p><p>阿滕謂現在生活開心精采，不一定要拍拖，至於有指她買車買樓築愛巢，她說：「買車買樓代表我進步，證明我叻，唔信可以查吓係咪我自己名，冇話乜愛巢，都幾好笑。」問到與郭政鴻有否發展空間，阿滕說：「冇諗過，咁問真係嚇親我，唔會啦。其實係特登幫套劇宣傳，《野蠻奶奶》1月1日上，到時大把嘢見報。」袁彩雲也謂會多介紹好男仔給阿滕等姊妹認識。<br> 採訪、攝影：馬建華</p></body></html>