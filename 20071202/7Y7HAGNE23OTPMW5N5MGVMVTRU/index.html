<html><header><meta charset="utf-8"><title>自毀完美曲線獎<br>動漫Maggie縮胸樂壇攝位</title></header><body><h1>自毀完美曲線獎<br>動漫Maggie縮胸樂壇攝位</h1><p>袁彌明、動漫Maggie李曼筠及Freeze等一班性感靚女前晚出席一個雜誌的頒獎禮，Maggie表示加入影圈後將打算闖樂壇，預計明年出碟的她為怕別人只將焦點放在其胸部，打算將34吋胸減至32吋，未知她的fans可會反對？</p><p>袁彌明、動漫Maggie李曼筠、劉心悠及Freeze等一班靚女前晚於中環出席「SuperBrandsforHIM2007」頒獎典禮，眾女性感示人，當中以來自日本的新人水野亞美最肉感，但Maggie及袁彌明卻最搶鏡。</p><p>冇膽拍寫真</p><p>Maggie獲頒最完美曲線大獎，但她卻嚷着要減肥，希望胸部可由34吋減至32吋，她說：「好多人完美過我，我12月頭喺台灣宣傳電影，成日打邊爐，肥咗好多呀，我要手腳減一、兩吋，我下年出碟，好怕人哋只注意我上圍，所以減肥都想減埋胸，由34吋減至32吋。」Maggie表示她最滿意自己的身高和笑容，其實對於減胸，她也很矛盾，她說：「外界覺得我體形OK，所以我想keep住，但又唔想啲人只留意我上圍。」<br> 問Maggie會否拍全裸寫真留倩影，她說：「唔夠膽呀，唔知啲相會去咗邊㗎嘛，我又冇信心。」Maggie有份拍攝的新戲《愛鬥大》下月上映，戲中她飾演被騙感情的少女，她說：「現實中我都俾人呃過，以前男友瞞住我同舊女友聯絡，所以我哋分手收場，我唔鍾意俾人呃。」<br> 袁彌明奪得最受讀者歡迎的HIMgal獎，她表示之前替雜誌拍兩次性感照，其中一次拍攝時不慎將衣服跌下，當時現場有多位女工作人員及一名男性髮型師，袁彌明說：「個髮型師睇到O字嘴，不過我有着bra嘅。」</p><p>劉心悠保守</p><p>劉心悠成為最受讀者歡迎封面女郎，她自言拍戲的性感尺度較寬鬆，但拍照則可免則免，問到可接受如《色，戒》中湯唯的演出，她說：「我未去到嗰個境界，我好保守，去沙灘都唔着比堅尼。」Freeze的石詠莉因病缺席，只得甄穎珊及陳樂榣到場領最受讀者歡迎女子組合獎，談到她們的新歌MV被指似AV，但網上瀏覽人次達14萬之多，甄穎珊說：「我諗唔只電車男睇，好多女人都有睇，有啲女仔鬧我哋，都有女仔讚我哋sexy。」<br> 採訪：駱華齡<br> 攝影：林德雄</p></body></html>