<html><header><meta charset="utf-8"><title>EasyShop開倉　$30放肆搶Bra</title></header><body><h1>EasyShop開倉　$30放肆搶Bra</h1><p>女人面對內衣，總係買極唔嫌多。男友們想發怒大喊「又買嘢？」之前，請三思！女為悅己者容，更何況係內衣，即使貪靚都淨係着畀你一個睇，勞煩畀畀面，由得女友放肆搶。EasyShop今年開倉，胸圍低至一折，$30就有個新Bra。年尾節日多，在男、在女而言，女生搶定一堆新Bra戴，都齊齊有着數啦！<br><br>記者：許維雅<br>攝影：林栢鈞<br>Model：CeliaKwok<br></p><p>barbaraTangoTango綠色<br> 胸圍：原價$400　約四折$150<br> 內褲：原價$120　半價$60</p><p>低至一折買法日台內衣</p><p>其實一個BraBra的平均壽命大概得一年，用到某段時間就開始霉霉爛爛，女仔戴得唔舒服，男友見到唔開胃。但一年365日都要戴，消費都十分龐大。所以趁開倉入貨，永遠係明智之舉。今次EasyShop開倉，內衣低至一折，$30的價錢就可購買台灣大牌Audrey的胸圍。減得最多的，係法國品牌barbara，款式較成熟，感覺更有女人味。一向價錢偏貴的barbara，大部份平至三折，只需$100左右就可以擁有一個法國名牌，唔搶又的確對唔住自己。唯一可惜係底褲折價不多，可能存貨較少，但要靚得完美，襯埋全套着都絕不可以吝嗇。<br> <br> Audrey開運晶石粉紫色胸圍：<br> 原價$320　半價$160<br> <br> 內褲：原價$100<br> 六折$60</p><p>台灣Audrey一律半價</p><p>一向用料靚、款式適合港女的台灣品牌Audrey，價錢一向經濟，所以今次開倉再減都係平一半左右。款式多花花喱士，顏色選擇亦以粉色較多。好似款式較年輕的easyshop系列，粉藍、粉紫的碎花圖案，適合一眾青春女生，價錢低至$60左右。若然戴開平實款式的胸圍，黑色交叉帶設計的內衣係不錯的選擇。因為十分適合穿着任何款式上衣，如露背、小背心，交叉帶特別顯得有型性感。</p><p>十蚊底褲毋須考慮
</p><p>當日開倉，更有十蚊底褲區，全部內褲一律十蚊。款式全以波點為主，大大小小不同類型的波點圖案，配襯不同搶眼鮮艷的顏色，似乎款式較適合年輕女生。</p><p>開倉資料：EASYSHOP</p><p>日期：即日至12月9日<br> 時間：上午11時至下午11時<br> 地點：油麻地彌敦道538號地下（近油麻地地鐵站A2出口）<br> 電話：23326199</p></body></html>