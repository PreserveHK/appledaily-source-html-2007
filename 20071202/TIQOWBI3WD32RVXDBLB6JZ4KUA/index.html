<html><header><meta charset="utf-8"><title>空姐激讚　雙層鮮堡一啖咬唔晒
</title></header><body><h1>空姐激讚　雙層鮮堡一啖咬唔晒
</h1><p>吃漢堡，一般人只識去M記，識食的人會去Triple'sO，近年日、美的漢堡店紛紛進駐香港，為咗一個漢堡包，有人會排一粒鐘，有人會專登由新界搭車出香港，究竟日美兩國的漢堡邊樣最啱香港人口味，今次一於搵夠4位試食兵團，試食過江龍漢堡包店，睇吓邊款漢堡最啱港人口味？<br><br>記者：郭佩韻<br>攝影：陳陶鈞、陳盛臣<br>Model：Joe、Vicky、Zoe、Jonathan（TheGroup）&#13;</p><p>健康漢堡作招徠</p><p>ger即時在港插旗。FreshnessBurger在日本已有十多年歷史，打正旗號，即叫即製，用南瓜包、新鮮本地菜及無添加無激素澳洲牛肉作餡料，試圖令人知道吃漢堡包都可以好健康，健康並不等於無味道！</p><p>試食團友：（評分以10最高）</p><p>FreshnessBurger和風肉汁鮮堡★$22　</p><p>50克新鮮番茄，混合芝士及明治醬，內有厚厚的牛肉，令整個Burger每一啖都有幾層口感，食過翻尋味。<br> <br> Zoe：很重牛肉味，包很軟，菜亦很新鮮。<br> <br> Joe：塊肉很有口感，芝士味、番茄各有千秋。</p><p>ClassicWWBurger特級雙層牛肉芝士鮮堡★$42</p><p>兩層厚厚的巨型漢堡，牛肉新鮮口感實在，雙層芝士很香濃，厚切洋葱及番茄，整體感覺，好新鮮。<br> <br> Zoe：好難一口咬落去，塊牛肉好正，好有牛味。<br> <br> Joe：牛肉彈牙又夠多肉，蔬菜又爽口，一啖有齊又彈又爽的感覺，吃完好滿足。&#13;</p><p>WasabiSalmonBurger三文魚漢堡包★$28</p><p>用油炸的三文魚柳做餡料，含豐富的Omega3，椰菜洋葱夠脆口，食落感覺很新鮮。<br> <br> Zoe：以為Wasabi味會好辣，原來味道適中，配食三文魚柳好夾。<br> <br> Joe：肉質雖不及牛肉有口感，但魚柳好新鮮，不會太腍。&#13;</p><p>TeriyakiBurger照燒牛肉鮮堡★$20</p><p>新鮮椰菜配燒汁，牛肉經炸過，中間有芝士調和，令整個Burger吃落感覺更新鮮，將烤過的牛肉即叫即炸，很惹味。<br> <br> Zoe：牛肉雖然炸過但咬落唔油，可能椰菜吸了油份吧！<br> <br> Joe：塊牛肉很脆，燒汁又甜又香，好似食緊鐵板燒咁。<br> </p><p>FreshnessBurger（31010183）<br> 地址：海港城海洋中心2層OT242舖<br> 營業時間：10:00am-10:00pm<br> 付款方式：現金&#13;</p><p>手掌般大美式漢堡</p><p>美式漢堡有很多捧場客，牛肉多汁且充滿牛肉味，令人一吃難忘，SHAKE'EMBUNS是正宗美式漢堡店，店內有奶昔、熱狗等出售，店舖細細，很有Cafe感覺，吃完漢堡，可以坐低慢慢傾偈，不過，店內的漢堡包很巨型，幾乎大過隻手掌，男士一口咬一啖，有少少吃力，何況是女士，細食少少，需要一個包兩人分吃呢！
</p><p>Cushin'forthePushin'特級芝士漢堡★$55</p><p>用新鮮牛肉剁成的漢堡扒，足2厘米厚，即叫即煎，4塊又紅又大的番茄，青綠清甜的生菜，一咬，「嘩」一聲，食唔停口！<br> <br> Vicky：嘩！好大個漢堡，我要分開食先得，塊牛肉好足料，食三啖已經夠晒飽。<br> <br> Jonathan：食落真係無得頂，芝士好香，牛肉味濃，份量好足，我咁大食，食一個飽晒。<br> </p><p>HotChick雞肉漢堡★$48</p><p>把雞胸肉醃好煎香，配沙律醬汁，適合不吃牛肉的人。<br> <br> Vicky：雞肉比牛肉漢堡無咁膩口，雞肉似冰鮮雞，無雪味。<br> <br> Jonathan雞肉唔會好亁，沙律醬汁同樣做到好Juicy！</p><p>HawaiianSurferGirl菠蘿煙肉漢堡★$60</p><p>煎香的新鮮菠蘿和煙肉，啖啖肉，最適合無肉不歡的食客。<br> <br> Vicky：「個菠蘿好新鮮，好甜唔酸，漢堡扒依然係咁厚，抵食呀！」<br> <br> Jonathan：「一句講晒好味！食一個漢堡本來好滯，但有塊菠蘿平衡吓，慢慢食會食得晒成個包。」&#13;</p><p>SHAKE'EMBUNS（25726220）<br> 地址：銅鑼灣開平道5號地舖<br> 營業時間：11:30am至12:00mn（星期三至日延長至2:00am）<br> 付款方式：現金</p><p>有飯開！速速試食！</p><p>為食唔係罪，有免費餐唔食就罪大惡極，本版現正招攬試食兵團，由本版記者帶團員捐窿捐罅，食盡香港九龍新界，誓要你捧住個肚返屋企。講明先，團員奉旨出鏡，奉旨見報，怕醜者免問，有興趣請填妥以下資料，寄往將軍澳郵箱65368號《蘋果日報》「試食兵團」收。記住，唔係偷食，係明請你食，唔使抹嘴。<br> <br> ‧必須憑報紙上的參加表格才可以參加。</p></body></html>