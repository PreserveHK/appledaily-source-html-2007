<html><header><meta charset="utf-8"><title>莊思敏被電話騷擾</title></header><body><h1>莊思敏被電話騷擾</h1><p>日前本報收到一封寄件人自稱是胡定欣好友的電郵，指胡定欣因不滿前男友吳浩康（Deep）跟莊思敏拍拖，謂會對莊思敏不利。昨日莊思敏到EMax出席「聖誕奇幻村」時裝騷，一聽到記者轉述電郵內容後即表示愕然，她說：「其實我同阿Deep一齊冇耐就收到電話騷擾，大概係一年前開始，最近一次係上星期，初時打嚟嗰個人唔出聲，後來發展到凌晨5、6點打嚟，我一聽佢就收線。」
</p><p>會告知吳浩康</p><p>莊思敏謂以為是惡作劇，她說：「我只係同我做警察嘅uncle提過呢件事，我都有搵人check過張卡，但張卡係鬼卡（儲值卡），所以查唔到係邊個打嚟。」她謂會將此事告知阿Deep。<br> 至於胡定欣昨日接受電話訪問時說：「嘩，好恐怖呀，個恐怖係來自突然，我覺得寫email嗰個人係利用我個名去做啲傷害性嘅事，係誹謗影響我聲譽，公司同我都未決定有任何行動，我認為係一個惡作劇。」定欣又指一直都有與阿Deep的姊姊聯絡，但就不會因此致電阿Deep。<br> 採訪、攝影：李珮洳</p></body></html>