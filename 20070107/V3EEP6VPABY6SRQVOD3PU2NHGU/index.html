<html><header><meta charset="utf-8"><title>求驗客手記：兵工廠借將盧普利最威</title></header><body><h1>求驗客手記：兵工廠借將盧普利最威</h1><p>上周六足總盃，由阿仙奴借去英冠打比郡嘅意大利𡃁仔盧普利，就大演帽子戲法，助球隊3:1擊敗域斯咸；而伯明翰借將施巴斯坦拿臣，更喺完場前，將比數射成2:2，迫和英超紐卡素；而富咸同李斯特城2:2言和嗰場，有份入波嘅禾斯之前都打過阿仙奴。求大俠睇嚟，兵工廠兵分八路包圍足總盃，冠軍隊應該點都有一兩個係佢哋製造出嚟啩？</p></body></html>