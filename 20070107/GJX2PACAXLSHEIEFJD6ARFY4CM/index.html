<html><header><meta charset="utf-8"><title>奸狡妮歌肉誘新鐵金剛</title></header><body><h1>奸狡妮歌肉誘新鐵金剛</h1><p>金像影后妮歌潔曼（NicoleKidman）同新版鐵金剛丹尼爾基格（DanielCraig）真係有片緣，今年佢哋有兩齣合演新片上映，繼科幻懸疑片《TheInvasion》後，另一齣奇幻大作《HisDarkMaterials:TheGoldenCompass》劇照也於日前曝光。<br> 呢齣戲改編自近年大熱嘅同名三部曲小說第一集，講述一對小孩環遊天涯海角嘅歷險故事，係NewLine電影公司繼《魔戒三部曲》（TheLordoftheRings）系列後投資最大嘅電影，擺明想食《哈利波特》（HarryPotter）條水。今次妮歌罕有咁飾演歹角，佢個角色MrsCoulter經常以低胸同透視裝登場，好鬼性感；至於飾演小女主角叔叔LordAsriel嘅新007丹尼爾則留咗鬍鬚，睇落更加man。不過齣戲同《TheInvasion》上映時間只係相隔一個月，唔知會唔會自己打自己，分薄咗票房呢？</p></body></html>