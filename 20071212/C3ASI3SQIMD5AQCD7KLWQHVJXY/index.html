<html><header><meta charset="utf-8"><title>靚聲王ShayneWard示範<br>IZZUE大個仔搞鬼</title></header><body><h1>靚聲王ShayneWard示範<br>IZZUE大個仔搞鬼</h1><p>香港品牌http://www.izzue.com自99年推出時找來日模拍平面廣告，是首個找來㗎模拍攝Styling的香港品牌，效果及反應都一流，之後咁多年都繼續找來日模拍攝，仿效的本地品牌不知凡幾。近兩年由http://www.izzue.com演化到推出走經典路線的IZZUECOLLECTION，一如樓盤廣告，今次品牌亦找來紅鬚紅眼的鬼仔靚模一個──新晉靚仔歌手ShayneWard。唔搞日模搞鬼仔，izzue今次搞乜鬼？<br><br>記者：陳諾堯<br>攝影：梁細權、王文忠</p><p>Shayne：「最愛GUCCI、adidas！」</p><p>趁Shayne來香港宣傳新碟，我們找他示範IZZUECOLLECTION新裝，兼且做了一個簡短訪問。<br> <br> 蘋果：你喜歡香港嗎？<br> Shayne：ILoveIt！我認為香港是一個Incredible的地方。我好想周圍行吓，買聖誕禮物畀屋企人，可惜冇時間。<br> <br> 蘋果：你個人認為香港Fashion是怎麼樣的呢？<br> Shayne：我覺得香港人很拿手搞Fashion，衣着品味亦非常好，有很多人真係會花好多時間在自己的衣着上，着到稱心滿意先出街。<br> <br> 蘋果：你最喜愛甚麼牌子？<br> Shayne：我鍾意GUCCI西裝、Dolce&amp;Gabbana同埋adidas，因為我好鍾意運動，我同大家都係一樣，後生梗係鍾意玩。<br> <br> 蘋果：你認為今季Must-buyItems是甚麼？<br> Shayne：喺英國冬天好凍，我的Must-buyItems一定會是冷帽、頸巾和暖暖的手襪。<br> <br> 蘋果：你會怎樣形容自己對時裝的觸覺呢？<br> Shayne：Young、Smart、Casual！<br> <br> 蘋果：你覺得izzue的衣服怎樣呢？<br> Shayne：我覺得izzue特別為年輕一代製造了一個很好的潮流和形象，很有街頭文化味道。</p><p>黑色長身西裝褸$1,899<br> 黑色絲絨Waistcoat$799<br> 白色恤衫$399<br> 黑色西褲$699<br> 黑色縛帶皮鞋$2,599</p><p>Fans：Shayne着乜都型</p><p>ShayneWard始終是新人，在港的人氣不算太瘋狂，但每次活動都有粉絲撐場，問其粉絲佢做izzueModel好唔好，答案不問而知！</p><p>Joey（左）：「我鍾意咗Shayne年幾，特別鍾意佢嘅Style同啲歌，佢今次幫izzue做Model着嘅衫，可以帶出兩種味道！」<br> <br> PoPo（右）：「我鍾意咗Shayne兩年，佢唱歌真係超好聽，我最鍾意佢CamCam哋嘅Look！」</p><p>Heidi：「我支持咗Shayne兩年，有次聽《NoPromises》覺得好好聽，開始上網Search佢啲歌，佢着衫幾型，咩Look都襯佢！」</p><p>Shayne×IZZUECOLLECTION情投意合</p><p>被問到IZZUECOLLECTION今次為何搵來ShayneWard拍宣傳照，I.T市場部經理Chris回應：「其實由99年Launch到𠵱家為止izzue都是走日本路線，Model不論男女都是日本人，攝影師LeslieKee特別有帶出東洋味的天份。IZZUECOLLECTION推出兩年，目的是走Classic經典路線，英國人最Classic，最能帶出經典味道，今次和Shayne合作純粹是情投意合，便順理成章地做了客席Model。今次亦是為Shayne1月的MiniShowcase宣傳，亦為izzue出年的Image鋪路，因為可能Image上會有變化。」</p><p>08年繼續玩黑加閃石珠片</p><p>型人都着黑？淨黑太過沉悶，當然要玩新花款先可以突圍而出。08年的IZZUECOLLECTION以黑色加入了更多不同元素，例如玩Bling，用黑閃石、珠片等等大搞Classic加BlingFusion，另外亦有玩兔毛、Foil同Lace，款式比以前更多變化，價錢亦同時Upgrade了。</p><p>ShayneWard小傳</p><p>1985年10月25日出生自曼徹斯特，ShayneWard剛滿23歲，2005年贏了全英國歌唱比賽《X-Factor》，最後以1.2%投票率贏出冠軍。05年12月推出首張細碟《That'sMyGoal》，即賣出313,000張之多。Shayne至今推出同名（06）及《Breathless》兩張大碟。想知Shayne有幾靚聲，上YouTube聽聽其《Breathless》示範超高音就知道。</p><p>izzue廣告一反東洋味</p><p>由LeslieKee操刀的izzue廣告一向都會給人東瀛感覺，經常起用日本潮流藝人做模特兒，當中包括安藤政信、鈴木依美、妻夫木聰和窪塚洋介等等。今次以IZZUECOLLECTION為主打，大膽採用鬼仔為模特兒，係咁多年來第一次。</p><p>2007F/W</p><p>2002S/S
</p><p>妻夫木聰曾為izzue擔任多次廣告模特兒，他的大廣告相信大家都印象深刻。</p><p>2001f/w</p><p>izzue廣告以日本紅藝人窪塚洋介為Model。</p><p>2000S/S</p><p>Miki自摸廣告是街知巷聞和最多人談論的一個。</p><p>查詢：http://www.izzue.com</p><p>（22657955）九龍塘達之路80號又一城LG138號舖<br> <br> （28903560）銅鑼灣金百利商場地庫</p></body></html>