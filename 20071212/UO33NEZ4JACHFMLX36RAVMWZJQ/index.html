<html><header><meta charset="utf-8"><title>窩輪搏擊：1250有貨繼續揸 - 俊樺</title></header><body><h1>窩輪搏擊：1250有貨繼續揸 - 俊樺</h1><p>花旗股市前晚冧咗落嚟，搞到昨日亞洲股市腳震震，港股前日勁升嘅雄風唔見晒，恒指前日升咗700幾點，但係全日成交唔夠900億元，昨日一個上晝就已經跌番晒前日嘅升幅，半日成交大增至698億元，升市成交奀，跌市成多大，外圍又唔掂，幅圖又唔靚，人心好難唔偏淡。<br> 恒指埋單計數唔見咗705點，成交1172億元，如果昨晚花旗股市再跌，今日28000關都好難守得住。</p><p>睇嚟今日港股嘅走勢都唔係自己話事，都係要睇花旗股市，花旗減完息之後，下次會議喺1月尾，經濟咁差，花旗股市班好友要頂住個市都唔係咁易。<br> 港鐵C輪1250：港鐵（066）昨收28元，逆市升1個價位，都算好硬淨，早排介紹嘅C輪1250昨日升到91仙收市，有貨繼續揸，冇貨可以買啲，對沖值0.88，正股升上32元，1250應該喺1.25元樓上，正股跌穿26.5元止蝕。</p></body></html>