<html><header><meta charset="utf-8"><title>李秉憲日本冧師奶</title></header><body><h1>李秉憲日本冧師奶</h1><p>韓國男星向來都好識得捉緊機會喺日本𢱑銀，日前到咗日本宣傳新片《那年夏天》嘅李秉憲，前日順道為由佢設計嘅首飾品牌舉行影迷聚會，揀買咗首飾嘅600位日本fans參加。近日留咗二撇雞鬍鬚嘅憲哥，戴上自己設計嘅頸鏈同fans玩遊戲。雖然活動內容冇乜特別，但依然逗得一班日本師奶好開心。</p></body></html>