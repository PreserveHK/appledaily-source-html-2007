<html><header><meta charset="utf-8"><title>李克勤抱恙被迫咪嘴</title></header><body><h1>李克勤抱恙被迫咪嘴</h1><p>李克勤昨晚擔任國際中華小姐競選的表演嘉賓，由於他近日忙於趕拍電影，所以捱出感冒。對於抱恙上陣，他演出前聲明其表現可能未如水準：「我因為感冒，自己演出只能有六成功力，我拍戲又捱到似喪屍，噚晚去清遠開騷差啲開唔到聲。」<br> 李克勤昨晚獻唱3首歌，當他正式出場唱出兩首經典電視金曲時聲線比較沉厚，而另一首新歌《公主太子》則咪嘴，明顯大有分別。節目監製何小慧有見及此，曾與李克勤商量要不要把演出刪短，他說：「我唔想影響演出，所以自己會盡量唱。」</p><p>「香港主場變作客」</p><p>此外，李克勤的太太盧淑儀是93年華裔小姐亞軍，他說：「時代唔同，以前正統啲，𠵱家就多花臣，而且以前喺香港選，有主場之利，今次喺佛山，香港代表由主場變作客。」</p></body></html>