<html><header><meta charset="utf-8"><title>望子成龍<br>專家建議順其自然</title></header><body><h1>望子成龍<br>專家建議順其自然</h1><p>虎父無犬子，事業有成的父母自然不想子女庸庸碌碌，有專家指觀察所見，兒童承受的壓力與父母教育水平成正比，夫婦均是專業人士的中產家庭危機最高，「小朋友點識分係唔係名校，佢哋有壓力都係因為父母灌輸呢啲觀念畀佢哋。」</p><p>「點解要考第一」</p><p>資深心理輔導員黃茵表示，父母均是專業人士的中產家庭，通常最為追捧名校。她建議家長讓子女順其自然發展，「呢個世界唔會禾稈冚珍珠，真係叻仔叻女，讀屋邨學校一樣可以出人頭地，否則讀名校都冇用。」<br> 因保衞天星鐘樓而廣為人識的何來，教女有自己看法，其八歲獨女Riva就讀國際學校，她讓女兒學鋼琴、跳舞等課外活動，但卻不要求女兒考試升級，「佢想學我先會畀佢學，但唔會要佢考試，目的係想佢擴闊視野，獲得更多書本外嘅知識。」<br> 何來認為培養孩子的好奇心和主動性比成績重要。「當個女肯主動睇書，又肯主動發問時，作為母親點解仲要求佢考第一？」</p></body></html>